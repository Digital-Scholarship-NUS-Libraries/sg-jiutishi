{
    "componentChunkName": "component---src-templates-poem-template-js",
    "path": "/poem/林柏麟/星洲十二景之十/",
    "result": {"pageContext":{"poem":{"id":720,"title":"星洲十二景之十","year":null,"author_name":"林柏麟","category":"新聲詩社早期作品選","introduction":null,"content":"一、晴空飛隼（電纜車）\n輕車鐵纜電流推，似隼翔空自往來。\n乘客安然天上坐，遙觀碧浪滾成堆。\n\n二、碧浪淘沙（聖淘沙）\n聖淘沙島世稱優，似入山陰道上遊。\n蠟像館中懷往事，不堪回首話前仇。\n\n三、游鱗煥彩（星和園）\n星和園裡景淸新，明鏡銀塘可照人。\n錦鯉耀金齊煥彩，浮沉戱藻樂天眞。\n\n四、飛塔流丹（裕華園）\n巍峨飛塔與雲齊，映水流丹入望迷。\n樓閣亭臺堪入畫，遊踪緩踱曲橋西。\n\n五、四時春色（植物園）\n滿園春色四時同，映日胡姬分外紅。\n千樹扶疏隨處綠，遊人如鯽樂融融。\n\n六、半夜濤聲（東海岸公園）\n燈火樓臺照海濆，斯園景物最銷魂。\n洪濤撼岸聲雄壯，夜半恍聞萬馬奔。\n\n七、葩山望海（花葩山）\n花葩山上望迢遙，洶湧波濤捲碧霄。\n點點帆檣天外杳，羈愁鄉思總難消。\n\n八、螺塔臨風（裕廊山頂酒店）\n臨風螺塔酒旗飄，矗立山頭薄九霄。\n買醉遊人添逸興，開懷暢飲看狂潮。\n\n九、天羅禽國（飛禽園）\n衆鳥天羅刷羽翰，曼歌妙舞引人觀。\n縱然得食堪棲止，未若巢林天地寬。\n\n十、原野獸牢（動物園）\n百獸雖凶已被囚，任人觀覽儘低頭。\n可憐脫柙終無日，虎嘯猿啼各自愁。","published_info":"《新加坡新聲詩社百期社課選輯》","poet_id":0,"comments":null}}},
    "staticQueryHashes": ["63159454"]}