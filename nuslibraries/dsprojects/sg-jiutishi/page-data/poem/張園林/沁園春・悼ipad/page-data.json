{
    "componentChunkName": "component---src-templates-poem-template-js",
    "path": "/poem/張園林/沁園春・悼ipad/",
    "result": {"pageContext":{"poem":{"id":1068,"title":"沁園春・悼ipad","year":null,"author_name":"張園林","category":"國立大學學生作品","introduction":null,"content":"擊破瓊英，墜損琉璃，驀地夢驚。\n恰桂堂燈暖，良宵曾共：鸞台珠璨，掌上長擎。\n雅擅弦歌，也工書墨，伴我孤眠伴我醒。\n最堪慰，似名花解語，得慰飄零。\n \n當年攜手曾盟。甚忍負、深恩擲此生。\n算綠珠墮粉，寧為玉碎；朝雲易散，豈念身輕。\n慧極難留，愛深不永，造化何如我有情。\n從今後，對空庭客枕，愁與誰聽。","published_info":null,"poet_id":0,"comments":null}}},
    "staticQueryHashes": ["63159454"]}