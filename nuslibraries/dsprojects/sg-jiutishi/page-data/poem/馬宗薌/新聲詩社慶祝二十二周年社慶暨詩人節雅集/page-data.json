{
    "componentChunkName": "component---src-templates-poem-template-js",
    "path": "/poem/馬宗薌/新聲詩社慶祝二十二周年社慶暨詩人節雅集/",
    "result": {"pageContext":{"poem":{"id":234,"title":"新聲詩社慶祝二十二周年社慶暨詩人節雅集","year":null,"author_name":"馬宗薌","category":"詩社","introduction":null,"content":"賦詩以言志，詩乃心之聲，\n古之賢哲主，采詩察民情，\n詩從七情發，皆得假以鳴。\n韓愈論東野，辭正理至明，\n同人知之審，酬唱集群英，\n天南創吟社，社以新聲名，\n留心勤咏事，逐月修課程，\n推敲相磋切，去蕪存其精，\n時經廿二載，積稿篋已盈，\n齊心維詩學，此志未稍更，\n值茲紀念日，意義最深宏，\n况逢詩人節，耿耿念忠貞，\n翻讀離騷賦，誰不哀屈平，\n受讒終離楚，汨羅了殘生，\n忠君而愛國，千古孰與京，\n此日同憑吊，聊以表至誠，\n皇皇紀念會，兩者并舉行，\n一則以吊古，一則慶詩盟，\n雅集宜暢飲，合當進巨觥，\n年年同唱和，韵事用同賡。","published_info":"馬宗薌《吟香選集》","poet_id":23,"comments":null}}},
    "staticQueryHashes": ["63159454"]}