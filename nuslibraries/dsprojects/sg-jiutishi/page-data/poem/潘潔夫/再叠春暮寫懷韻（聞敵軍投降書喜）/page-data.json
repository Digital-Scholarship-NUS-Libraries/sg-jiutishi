{
    "componentChunkName": "component---src-templates-poem-template-js",
    "path": "/poem/潘潔夫/再叠春暮寫懷韻（聞敵軍投降書喜）/",
    "result": {"pageContext":{"poem":{"id":202,"title":"再叠春暮寫懷韻（聞敵軍投降書喜）","year":null,"author_name":"潘潔夫","category":"淪陷時期","introduction":null,"content":"其一\n旋轉乾坤大地春，急將喜訊吿家人，\n慈親合掌稱神佑，穉子牽衣問果因，\n千里驅馳謀襲鄭，二陵風雨計亡秦，\n愁城坐困三年半，曾向鬼門奪此身。\n（倭寇在星洲大檢時，余被留竟日）\n\n其二\n家常藏醴不須尋，對飲呼鄰洗悶心，\n顧我三年如桎梏，問誰無日不呻吟，\n萬家燈火光明復，滿地笙歌喜氣深，\n亂後方知平治貴，居安今可及棲禽。","published_info":"潘潔夫《餐英樓詩稿》","poet_id":22,"comments":null}}},
    "staticQueryHashes": ["63159454"]}