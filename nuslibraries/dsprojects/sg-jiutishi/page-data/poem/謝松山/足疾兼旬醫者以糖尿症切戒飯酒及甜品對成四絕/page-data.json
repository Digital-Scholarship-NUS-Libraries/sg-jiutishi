{
    "componentChunkName": "component---src-templates-poem-template-js",
    "path": "/poem/謝松山/足疾兼旬醫者以糖尿症切戒飯酒及甜品對成四絕/",
    "result": {"pageContext":{"poem":{"id":651,"title":"足疾兼旬醫者以糖尿症切戒飯酒及甜品對成四絕","year":null,"author_name":"謝松山","category":"新洲雅苑懷舊集","introduction":null,"content":"足疾\n維摩小疾覺熬煎，天步方艱我亦然。\n末世已無乾淨土，人間那得地行仙。\n\n戒飯\n非關絕粒有金丹，宿疾真同稚子顏。\n黑色面包權果腹，自應珍重勸加餐。\n\n禁酒\n已嗟天道沈淪甚，況復紛紛醉夢多。\n點滴未嘗防破戒，從今詩酒嘆蹉跎。\n\n戒甜品\n酸甜嗜好本同倫，老去偏教愛苦辛。\n蔗尾回甘聊解說，讓他世事自新陳。","published_info":"《南洋商報》1948年12月24日第9版","poet_id":0,"comments":null}}},
    "staticQueryHashes": ["63159454"]}