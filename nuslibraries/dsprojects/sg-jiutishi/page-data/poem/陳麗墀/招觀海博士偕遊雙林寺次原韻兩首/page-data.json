{
    "componentChunkName": "component---src-templates-poem-template-js",
    "path": "/poem/陳麗墀/招觀海博士偕遊雙林寺次原韻兩首/",
    "result": {"pageContext":{"poem":{"id":262,"title":"招觀海博士偕遊雙林寺次原韻兩首","year":"0","author_name":"陳麗墀","category":"雙林寺詩詞","introduction":"","content":"其一 \n拋開俗務到雙林，萬念全消坐樹陰。\n苦海沈淪哀夙昔，善根奮發喜如今。\n誰將正念移邪念，道是無心却有心。\n幸有機緣堪敘會，瞻依佛像燦千金。 \n\n其二 \n知音把袂入禪林，一路清涼徧綠陰。\n每憶人情非往昔，追思佛性感來今。\n本來多事原無事，不用將心誤覓心。\n四海風雲頻變幻，平安二字值千金。","published_info":"錄自陳麗墀《槎溪全集》","poet_id":5,"comments":null}}},
    "staticQueryHashes": ["63159454"]}