{
    "componentChunkName": "component---src-templates-poem-template-js",
    "path": "/poem/潘潔夫/觀海行/",
    "result": {"pageContext":{"poem":{"id":200,"title":"觀海行","year":null,"author_name":"潘潔夫","category":"名勝古跡","introduction":null,"content":"怡和水榭臨西海，劫後留得靈光在，\n驅車約侶快登臨，江山依舊旌旗改，\n我來恰值雨初晴，遠山近水涵天明，\n倘非曾是虎口餘，誰信此地嘗鏖兵！\n指點天涯認劫痕，極北料應是國門，\n京華此日成何狀，南溟吾欲問鵬鯤，\n漫天寒雨逐潮來，天風海風撼釣臺，\n閑愁吹向九霄去，胸襟豁朗誠快哉！\n黑雲奔走紛四合，綠波亂竄擠雜沓，\n烟雨迷矇失遠山，波濤洶湧惱歸楫，\n一日陰晴瞬息殊，促供吾儕詩酒娛，\n佳句靜耹歐杜得，寫生立看盧君圖。\n舉世紛攘我獨閑，隨意玩水與登山，\n固知彼蒼原厚我，寂寂無為鬢漸頒。","published_info":"潘潔夫《餐英樓詩稿》","poet_id":22,"comments":"佳句靜耹歐杜得：歐陽澄、杜蘅公兩詩伯同遊;\n\n寫生立看盧君圖：畫師盧廷驥偕遊，從事寫生;\n\n固知彼蒼原厚我，寂寂無為鬢漸頒：怡和別墅為劉氏水樓，在巴絲班讓"}}},
    "staticQueryHashes": ["63159454"]}