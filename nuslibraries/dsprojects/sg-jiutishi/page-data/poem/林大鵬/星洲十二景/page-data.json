{
    "componentChunkName": "component---src-templates-poem-template-js",
    "path": "/poem/林大鵬/星洲十二景/",
    "result": {"pageContext":{"poem":{"id":716,"title":"星洲十二景","year":null,"author_name":"林大鵬","category":"新聲詩社早期作品選","introduction":null,"content":"一、晴空飛隼（電纜車）\n代步行空創設初，人騰水上過江魚。\n欲前機掣如飛隼，遊客爭登電纜車。\n\n二、碧浪淘沙（聖淘沙）\n隔海中心一小洲，聖淘沙島好同遊。\n古今奇物珊瑚館，每往參觀讚不休。\n\n三、游鱗煥彩（星和園）\n吸引殊多遠客臨，星和園緻實難尋。\n綠荷紅水浮金鯉，興使騷人作妙吟。\n\n四、飛塔流丹（裕華園）\n園中亭閣似皇宮，種竹栽花挹雅風。\n七級浮雲吹疾走，裕華美景夕陽紅。\n\n五、四時春色（植物園）\n風和日旭景淸新，鳥語花香最悅人。\n蒼樹綠茵鋪遍地，獅城氣暖四時春。\n\n六、半夜濤聲（東海岸）\n車赴加東日已斜，公園小憇賞林花。\n岸邊樓屋多僑裔，夜半濤聲到住家。\n\n七、葩山望海（花葩山）\n花葩絕頂美瑤光，颯颯江風拂面涼。\n遙望眉山環綠水，幾帆破浪正歸航。\n\n八、盤台臨風（裕廊山）\n凌霄螺塔覽全城，拾級而登爾爾驚。\n四面臨風朝巨海，高巓酒店早聞名。\n\n九、天羅禽國（飛禽園）\n搜羅羽類已多元，彩鴿黃鸝白鶴軒。\n納耳聽鳴成絕唱，星洲勝地鳥公園。\n\n十、原野獸牢（動物園）\n萬禮山中百獸牢，雄獅猛虎吼聲號。\n爲防黑豹能逃脫，數里圍籬築也高。\n\n十一、漁歌唱晚（海島）\n披星出發戴靑天，傍晚歸帆泊岸眠。\n現代網羅科學化，收音妙曲帶漁船。\n\n十二、屋陣朝曦（組屋）\n移山倒海感超奇，到處高樓更有爲。\n發展開明興組屋，住民初醒尚朝曦。\n","published_info":"《新加坡新聲詩社百期社課選輯》","poet_id":0,"comments":null}}},
    "staticQueryHashes": ["63159454"]}