{
    "componentChunkName": "component---src-templates-poem-template-js",
    "path": "/poem/涂公遂/辛丑端午新聲詩社雅集丹戎隅水榭，即景四首/",
    "result": {"pageContext":{"poem":{"id":846,"title":"辛丑端午新聲詩社雅集丹戎隅水榭，即景四首","year":null,"author_name":"涂公遂","category":"文藝活動","introduction":null,"content":"萬里風前萬里波，陶朱宅畔氣嵯峨。\n新聲勝侶開蒲酌，大夏耆英想玉珂。\n目極遙天招楚魄，心棲亂世狎詩魔。\n雲中荒外愁回首，簫鼓沈沈廢浩歌。\n\n競騁新词鬥酒酣，诗情搖盪海之南。\n思風炎發窮玄覽，意藻班璘耀彩曇。\n縣圃神遊他日夢，蒼梧鳳老去時驂。\n流人縱有懷沙恨，肯向今宵席上談。\n\n髙遊繽集古炎洲，五夜龍哦百尺楼。\n雲蔚奇峯天入畫，海摇碧幛月如鈎。\n時危我欲無餘說，地变今添第幾籌。\n莫谓閒吟聊假日，總關敦厚与温柔。\n\n浴蘭往俗斷飛鴻，南徑猶存舊楚風。\n句挟潮聲诗更壯，杯浮漁火酒摇紅。\n驚鷗側目窺狂客，宿蝶揚眉笑醉翁。\n盛會年年堪美憶，歸途吐氣尚如虹。","published_info":"塗公遂《浮海集》","poet_id":0,"comments":null}}},
    "staticQueryHashes": ["63159454"]}