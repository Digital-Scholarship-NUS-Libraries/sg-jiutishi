{
    "componentChunkName": "component---src-templates-poem-template-js",
    "path": "/poem/蘇止齋/燈節夕與烺焜、明德諸子遊星洲水池即景/",
    "result": {"pageContext":{"poem":{"id":916,"title":"燈節夕與烺焜、明德諸子遊星洲水池即景","year":null,"author_name":"蘇止齋","category":"名勝古跡","introduction":null,"content":"空巷笙歌作俗聲，囂塵拋卻到蓬瀛。\n乘槎天漢翻多事，似此人間是碧城。\n\n近山如繪遠山靑，萬樹環堤列翠屏。\n帶水盈盈波不起，橋頭池面現雙亭。\n\n澄碧天街淨不澜，露光如練月光寒。\n一泓淸比菱花鏡，倒影樓臺水底看。\n\n蠻花如錦草如茵，海國誰云不見春？\n如許湖山風景絕，何須前渡問漁人？\n\n冰輪斜掛椰林梢，十二欄杆數短橋。\n若果山靈容嘯臥，不妨長繫木蘭橈。","published_info":"李慶年編《南洋竹枝詞匯編》","poet_id":0,"comments":"1926年3月13、17日《南洋商報》“商餘雜誌”"}}},
    "staticQueryHashes": ["63159454"]}