{
    "componentChunkName": "component---src-templates-poem-template-js",
    "path": "/poem/斌椿/〈新嘉坡本名息力，與麻六甲舊皆番部，屬暹羅〉（二首）/",
    "result": {"pageContext":{"poem":{"id":361,"title":"〈新嘉坡本名息力，與麻六甲舊皆番部，屬暹羅〉（二首）","year":null,"author_name":"斌椿","category":"名勝古跡","introduction":null,"content":"其一\n樓閣參差映夕陽，百年幾度閱興亡（始為葡、荷兩國所據，今為英有）。\n龍涎虎跡愁行旅（西有島，龍遺涎其上，可採為香），何待聞猿始斷腸。\n \n其二\n一聲清磐出茅庵，細草長松繞翠嵐。\n鳯鳥自歌鸞自舞，始知身到大荒南。","published_info":"斌椿《天外歸帆草》","poet_id":0,"comments":"自注：「洋艘過此皆停泊上薪水糗糧，乃東西洋必由之埔頭，英人立砲臺守之。地產五色禽鳥及大小猿猴，山多虎。」"}}},
    "staticQueryHashes": ["63159454"]}