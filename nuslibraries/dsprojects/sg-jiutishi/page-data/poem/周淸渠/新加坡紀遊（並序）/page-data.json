{
    "componentChunkName": "component---src-templates-poem-template-js",
    "path": "/poem/周淸渠/新加坡紀遊（並序）/",
    "result": {"pageContext":{"poem":{"id":54,"title":"新加坡紀遊（並序）","year":"1976","author_name":"周淸渠","category":"名勝古跡","introduction":"一九七六年七月十日偕內子往星洲，宿瑜女家。翌晨參加南和旅行社舉辦之新加坡冷氣觀光車一日遊，沿途參觀名勝古跡，感賦七絕十首、七律一首。","content":"一、花葩山\n清晨共趁一天遊，入座冷車擠滿儔。\n首向花葩山上望，海光山色不勝收。\n\n二、虎豹別墅\n覽勝何圖感百憂，萬金別墅昔曾遊。\n活人無算誇良藥，證券翻教血淚流。\n\n三、裕廊鎮露天影場\n露天白日影場虛，浪說堂皇偌大巫。\n未雨綢繆違古訓，鳴鳩宵唤又何如。\n\n四、遊裕華園\n郊遊頓起故園思，紅白蓮花舊淑儀。\n塔影池亭縈宿夢，依依楊柳饒芳姿。\n\n五、登裕廊山\n一嘯登臨瞭望台，天光帆影入望來。\n如林工廠開生面，爽氣當襟亦快哉。\n\n六、飛禽公園\n禽鳥啁啾失自由，天空側目羨高丘。\n何當衝出樊籠去，振翮凌霄向九洲。\n\n七、雲南園午餐\n四菜一湯號快餐，如珠白粲得來難。\n不知耕稼羞吾輩，虎嚥狼吞下急灘。\n\n八、經南洋大學校有感\n學府當年籌備開，幾經波折費安排。\n如今棫樸成樑棟，孰念先賢闢草萊。\n\n九、國家動物園\n困獸猶思越網羅，劇憐黑豹屢蹉跎。\n重遭桎梏已堪慨，殞命水筒更可歌。\n\n十、實里打蓄水池\n星羅棋布見匠心，花木園林有緑陰。\n一柱擎天瞭望塔，衝霄逐級我登臨。\n","published_info":"周淸渠《聽雨齋詩詞吟草》","poet_id":7,"comments":null}}},
    "staticQueryHashes": ["63159454"]}