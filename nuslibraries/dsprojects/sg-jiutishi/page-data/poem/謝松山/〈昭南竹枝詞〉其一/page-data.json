{
    "componentChunkName": "component---src-templates-poem-template-js",
    "path": "/poem/謝松山/〈昭南竹枝詞〉其一/",
    "result": {"pageContext":{"poem":{"id":1120,"title":"〈昭南竹枝詞〉其一","year":null,"author_name":"謝松山","category":"淪陷時期","introduction":"（編按）作者另有《昭南島紀事詩》一百首，分上、下二卷，刊於1948年《南洋雜誌》第二卷第三、四期，其下卷五十首即此題所錄，上卷五十首為新嘉坡審判日本戰犯經過，此不錄。\n\n自序\n不佞來星較遲，其時距星洲屠城已越半載，血腥餘嗅雖尚遺留於星島人士腦海中，而戰禍之殘灰遺跡已隨所謂昭南島之新生而逐漸消逝。人類原屬善忘動物，外受環境之包圍，內則受物慾之支配，寢假已忘卻本來之面目，重以寇之殘暴政策，封鎖新聞，於是社會遂發生一種畸形之怪現象。日人原善製造美麗名詞，所謂「天堂樂園」、「大東亞共榮圈」，與「八紘一宇」等，連為累牘，筆不勝書，概屬苦心孤詣之傑作。無如時運不濟，孽由自作，自山本五十六葬身魚腹後，已潰敗頻聞，喪師失地，勝敗之數已分，戰局已不可收拾矣。然寇猶恃其慣技，強辭掩飾，諱敗為勝，圖欺騙國內外，因而鬧出不少笑柄，怪事奇聞，層見疊出。不佞居此三年，耳聞目見，實難計數。因其事之不傳也，恐日久遺忘，爰效古人，以竹枝詞之體，筆而記之，成數十章，以一詩記一事，而繫之以說明，及今觀之，雖屬明日黃花，不能作為一種信史，然思以往之恐怖，念今日之幸生，不妨留為茶餘飯後之談，俾後之人知在日寇統治下之所謂昭南市民如何渡此三年餘之悲慘生活。至於寇入境後之施行檢證，坑殺我們無數同胞，其血賬應留與目擊身受者或當局之調查記載，不佞不能道其萬一也。\n\n中華民國三十四念國父誕辰\n浩劫餘生後於新加坡之蝸廬","content":"皇風萬里煽炎荒，殺戮姦淫鐵石腸。\n此是亞東新秩序，無辜民命似蜩螗。","published_info":"李慶年編《南洋竹枝詞匯編》","poet_id":0,"comments":"寇佔領全馬後，即施行大檢舉，名曰檢證，吾僑胞之死於是種殘殺者無慮十萬，誠空前之浩劫。而寇高唱東亞新秩序，每書「皇風萬里」之標語，張貼各處，此種暴行正可與歐洲之納粹後先輝映。\n（編按）檢證，日寇佔領新加坡後，命令華人十五歲以上，六十歲以下，前往規定的地點集合，隨意拘捕，載往海邊集體殺害。"}}},
    "staticQueryHashes": ["63159454"]}