{
    "componentChunkName": "component---src-templates-poem-template-js",
    "path": "/poem/南溟寓公/星洲大國園傍晚即事/",
    "result": {"pageContext":{"poem":{"id":986,"title":"星洲大國園傍晚即事","year":null,"author_name":"南溟寓公","category":"名勝古跡","introduction":"（編按）大國園，大國即殖民地時代高等法院Supreme Court之閩南語俗稱，Court與國諧音，大國園指其前之瀕海草地。","content":"其一\n晚炊煙散日西沉，綠柳堤邊靄雲陰。\n暑氣盡消雲細卷，淸風陣陣起疏林。\n\n其二\n對岸靑山翠欲流，晚風天外送歸舟。\n斜陽影帶飛鴉落，有信來潮韻獨悠。\n\n其三\n銅像巍巍大地開，摩挲金石數徘徊。\n英雄兩字傳千古，幾許艱辛換得來？\n\n其四\n遊興闌珊體態酥，倚欄斜注笑聲呼。\n阿儂移步嬌無力，好把郎肩著意扶。","published_info":"李慶年編《南洋竹枝詞匯編》","poet_id":0,"comments":"1917年10月27日《國民日報》“詩苑”"}}},
    "staticQueryHashes": ["63159454"]}