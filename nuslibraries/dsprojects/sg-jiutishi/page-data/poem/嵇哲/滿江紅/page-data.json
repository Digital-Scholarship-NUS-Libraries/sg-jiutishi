{
    "componentChunkName": "component---src-templates-poem-template-js",
    "path": "/poem/嵇哲/滿江紅/",
    "result": {"pageContext":{"poem":{"id":380,"title":"滿江紅","year":null,"author_name":"嵇哲","category":"南洋大學作品","introduction":"丁酉仲春赴南洋任教，方乃斌前輩寄贈〈滿江紅〉一闋，謹陪奉答。","content":"柳暗花明，回首處、舊時離別。\n空悵望，青雲碧海，歸思難歇。\n香島騷人詩力健，朝陽名士聲情切。\n最殷勤、萬里報佳音，宮商叶。\n\n興廢事，憑誰說？家國恨，何曾滅？\n怕春光過盡，杜鵑啼血。\n枕上縈成今夕夢，窗前卻是當年月。\n問嫦娥，何事照人間，分圓缺？","published_info":null,"poet_id":0,"comments":null}}},
    "staticQueryHashes": ["63159454"]}