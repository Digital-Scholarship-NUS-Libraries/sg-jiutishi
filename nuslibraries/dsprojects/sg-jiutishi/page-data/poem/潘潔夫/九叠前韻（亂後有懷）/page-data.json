{
    "componentChunkName": "component---src-templates-poem-template-js",
    "path": "/poem/潘潔夫/九叠前韻（亂後有懷）/",
    "result": {"pageContext":{"poem":{"id":204,"title":"九叠前韻（亂後有懷）","year":null,"author_name":"潘潔夫","category":"淪陷時期","introduction":null,"content":"其一\n久忘歲月是秋春，分與世遺一野人，\n掃除陰霾悲轉笑，乘除離合果知因，\n詩書漫卷情如杜，剝復何須更避秦，\n今月夜明知慰我，多情千里尚隨身。\n\n其二\n青春作伴擬相尋，一度思歸一慰心，\n獨醉且謀傾舊釀，遣愁時讀難中吟，\n淡然空水斜暉對，靜寂故山草木深，\n漂泊肯忘鄉土樂，雨花寺外聽鳴禽。","published_info":"潘潔夫《餐英樓詩稿》","poet_id":22,"comments":null}}},
    "staticQueryHashes": ["63159454"]}