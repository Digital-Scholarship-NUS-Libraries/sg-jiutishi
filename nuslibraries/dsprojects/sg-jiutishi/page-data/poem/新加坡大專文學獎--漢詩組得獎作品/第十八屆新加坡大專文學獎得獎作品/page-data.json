{
    "componentChunkName": "component---src-templates-poem-template-js",
    "path": "/poem/新加坡大專文學獎--漢詩組得獎作品/第十八屆新加坡大專文學獎得獎作品/",
    "result": {"pageContext":{"poem":{"id":798,"title":"第十八屆新加坡大專文學獎得獎作品","year":"2016","author_name":"新加坡大專文學獎--漢詩組得獎作品","category":"新加坡大專文學獎--漢詩組得獎作品","introduction":null,"content":"濱海藝術中心聽智化寺京音樂（金獎）\n呂明遠（南洋理工大學）\n\n法磬悠悠自帝京，神隨畫鼓入皇明。\n鳳笙吹動梧桐響，篳篥驚飛露鶴鳴。\n阿監深宮偷御譜，僧伽敗寺拾遺聲。\n因緣際會誰人料，世事憂歡一夢輕。\n\n\n鷓鴣天‧十八自壽兼示寒社諸子（銀獎）\n楊雨卿（新加坡國立大學）\n\n詎有多情憐此身，飄零長似隴頭雲。\n千山隔盡夭桃色，一夢賒來故國春。\n\n嗟斷雁，認殘樽。煙樓負手覷風塵。\n平生意氣消磨久，覆瓿詩懷且自珍。\n\n\n憶晁衡（銅獎）\n張松（新加坡國立大學）\n\n曾於文史見功名，久別扶桑幾死生。\n追憶卅年雲已逝，沈思三笠月還明。\n蓬壺迢遞歸帆重，碧海蒼茫去日輕。\n一片癡心身後事，謾談遺跡淚縱橫。\n\n\n虞美人‧落花（優勝獎）\n肖儀（維多利亞初級學院）\n\n殘香猶在飛紅亂。一夜風吹散。\n無情碧草斷斜陽。盡日空隨流水到瀟湘。\n\n嬌顏輾轉和春瘦。惆悵春知否？\n一朝枝上又芳華。爭奈新芽不是去年花。\n\n\n玉蝴蝶（優勝獎）\n魏碧霞（新加坡國立大學）\n\n遙聽碧溪淺語，梧桐疏影，月下成雙。\n夏夜蟬鳴，驚擾陌上新桑。\n墨輕灑、流年難繪，情動處、染我羅裳。\n小池塘。蝶飛蓮舞，袂斂荷香。\n\n微涼。西風入夢，落花庭院，幾度斜陽。\n雨打芭蕉，綠愁紅碎淚千行。\n岸邊柳、伊人獨立，回首間、江海茫茫。\n兩相忘。往來如幻，得失何妨。\n\n\n記四月廿日沈陽南湖泛舟（優勝獎）\n褚恒（新加坡國立大學）\n\n興起泛南湖，櫻洲渚色殊。\n金鐘接杜若，紫玉掩蘅蕪。\n藕榭棲閑客，蘭橋渡野鳧。\n非聞來者語，倘恍下姑蘇。\n\n\n其他優異作品\n\n憶盧照鄰\n張松（新加坡國立大學）\n\n潁水悠揚棄此春，孤鴻遊影逐輕塵。\n長安古道青松意，蜀郡蒼山赤子身。\n獄底偏憐無所使，危中抱恨有奇因。\n江湖盡是風波亂，猶憶河溪掃墓人。\n\n\n夜坐偶成\n楊雨卿（新加坡國立大學）\n\n寧有征人不嗣音，樽前流景自沈吟。\n等閑風月銷魂劇，別樣樓臺入眼深。\n離恨應如關外雪，鄉愁元是骨中針。\n於今怯問蒓鱸事，壹任南冠老客心。\n\n\n小重山‧悼故友\n肖儀（維多利亞初級學院）\n\n夜雨南窗獨自聽。庭前風斷續，夢難成。\n別來時憶雅歌聲。陽春罷，流水復多情。\n\n漏盡已三更。故園千里路，不堪行。\n長堤楊柳又青青。重泉隔，鴻雁信無憑。\n","published_info":null,"poet_id":0,"comments":null}}},
    "staticQueryHashes": ["63159454"]}