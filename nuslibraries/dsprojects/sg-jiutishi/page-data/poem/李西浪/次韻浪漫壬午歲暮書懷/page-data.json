{
    "componentChunkName": "component---src-templates-poem-template-js",
    "path": "/poem/李西浪/次韻浪漫壬午歲暮書懷/",
    "result": {"pageContext":{"poem":{"id":418,"title":"次韻浪漫壬午歲暮書懷","year":null,"author_name":"李西浪","category":"淪陷時期","introduction":null,"content":"浮雲身世不甘貧，出岫無心亦有因。\n屈節盡非文信國，餓殍多是葛天民。\n迎春早覺風光異，入夢頻驚秩序新。\n玉砌朱欄無限感，海山懵懵作痴人。","published_info":"李西浪《刼灰集》","poet_id":0,"comments":null}}},
    "staticQueryHashes": ["63159454"]}