{
    "componentChunkName": "component---src-templates-poem-template-js",
    "path": "/poem/葉季允/〈星洲竹枝詞〉十六首選八首/",
    "result": {"pageContext":{"poem":{"id":948,"title":"〈星洲竹枝詞〉十六首選八首","year":null,"author_name":"葉季允","category":"南洋風土","introduction":null,"content":"其四\n會啟盂蘭七月時，錦標高掛耀門楣。\n桂蘭競秀尋常事，金榜題名盡女兒。\n\n其七\n芳草河干賞月華，火燒牛肉架啡茶。\n阿郎且莫多唐突，不見前頭有馬打！\n\n（編按）馬打，馬來語Mata警察。\n\n其八\n迎神賽會也奇觀，閩粵同騰海外歡。\n最是潮州人異樣，大辦園山恰如盤。\n\n其九\n螺髻高盤貼翠鈿，紗籠木屐態跼蹁。\n阿儂生愛天然足，羅襪慵穿況説纏。\n\n其十\n巫婦衣裝又不同，背觀渾似虎皮蒙。\n倘教蹲伏山林裏，乍見幾疑大伯公。\n\n（編按）大伯公，南洋土地神。\n\n其十一\n三三五五道之旁，洋酒傾樽各一觴。\n摶食盤中架厘飯，佳餚什九和椒姜。\n\n其十四\n我到星坡止兩秋，遙知風俗比前優。\n野蠻漸進文明界，賣蔗而今也肯修。\n \n其十五\n榴蓮山竹及檳椰，種得黃梨勝種瓜。\n蔬果四時皆不絕，生涯何物似耕芭！","published_info":"李慶年編《南洋竹枝詞匯編》","poet_id":0,"comments":null}}},
    "staticQueryHashes": ["63159454"]}