{
    "componentChunkName": "component---src-templates-poem-template-js",
    "path": "/poem/不磨/〈南洋竹枝詞〉五首選三首/",
    "result": {"pageContext":{"poem":{"id":984,"title":"〈南洋竹枝詞〉五首選三首","year":null,"author_name":"不磨","category":"南洋風土","introduction":null,"content":"其一\n終歲無分春與秋，薰蒸暑氣汗常流。\n五陵公子居此地，縱然冬天不用裘。\n\n南洋地處赤道，長年如夏，然距海近，得海洋之調劑，故暑熱尚不劇烈。當歲聿雲暮，正祖國圍爐取暖時，然在南洋猶衣葛揮扇也，觀於此，而覺造化之奇。\n\n其二\n女郎著屐漢穿裙，每日街頭攘往紛。\n見慣司空不經意，隨波逐流可同群。\n\n熱帶居民，不喜著襪，無論男女，大多赤足拖鞋，然一鞋之代價，有貴至五六元者，則女郎所著之繡花拖鞋也；有賤至八九占者，則普通人所用之木屐也。馬來與土生之婦女，又喜以彩布圍下體，名曰沙籠，招搖過市，以為美觀。奇裝異服，初見之，以為有關風化，習久之，司空見慣矣。\n\n其五\n家家屋內築涼房，每日房中沖水涼。\n細拭肌膚淸潔淨，拖鞋橐橐步幽廊。\n\n南洋地當赤道，中日汗流浹背，故非每日以冷水沖身不可。沖涼不僅為卻暑，亦所以防熱病也，故無論富室窮戶，大多設備沖涼房也。","published_info":"李慶年編《南洋竹枝詞匯編》","poet_id":0,"comments":null}}},
    "staticQueryHashes": ["63159454"]}