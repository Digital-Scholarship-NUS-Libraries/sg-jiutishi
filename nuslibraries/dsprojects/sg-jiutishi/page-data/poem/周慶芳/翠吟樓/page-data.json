{
    "componentChunkName": "component---src-templates-poem-template-js",
    "path": "/poem/周慶芳/翠吟樓/",
    "result": {"pageContext":{"poem":{"id":865,"title":"翠吟樓","year":null,"author_name":"周慶芳","category":"名勝古跡","introduction":"己酉陰曆八月初旬，由南洋大學偕顏良民、吳恩史小女翠霞、諸博士夫人、何艾萍碩士及其幼女、小叔等七人同遊星洲實里達蓄水池，歸成此闋，以留泥爪。","content":"實里層巒，迂廻澗水，瀦成一池泓碧。亭臺明岸畔，更馳道、四通平直。遊人絡繹。嘆鬼斧神工，滇池勝蹟。應難敵。眼中螺髻，玉虛靈液。\n此日。老少融融，共作登臨望，翠環靑浥。晴光欄外滿，看烟樹、涓然如拭。宏籌碩畫。想再起熙濤，無斯工力。堪珍惜。一牕金鏡，數聲風笛。","published_info":"周慶芳《象山筠海樓吟稿》","poet_id":0,"comments":null}}},
    "staticQueryHashes": ["63159454"]}