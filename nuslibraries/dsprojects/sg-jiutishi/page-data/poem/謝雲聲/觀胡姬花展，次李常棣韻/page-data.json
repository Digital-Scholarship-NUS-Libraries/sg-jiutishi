{
    "componentChunkName": "component---src-templates-poem-template-js",
    "path": "/poem/謝雲聲/觀胡姬花展，次李常棣韻/",
    "result": {"pageContext":{"poem":{"id":790,"title":"觀胡姬花展，次李常棣韻","year":null,"author_name":"謝雲聲","category":"南洋風土","introduction":null,"content":"萬人如海看胡姬，如我嗜痂喜不支。\n好事不辭千里覓，托根何惜缶盆移。\n目迷五色難品定，祗憑情長風韻宜。\n繞場一匝恣娛賞，始信東風醉人癡。\n淡妝濃抹俱生態，燕瘦環肥更逞姿。\n當陽不語含笑靨，對客無香露柔脂。\n雖云不及幽蘭淡，還勝櫻花寵東夷。\n爲花傾倒看不足，三年三度嚮往之。\n閒情逝水同今古，寓賞遊人無高卑。\n淸高雖無梅花格，花耐一季半載奇。\n秋深縱有黃花傲，其奈地遠負東籬。\n不如炎荒隨處有，朝夕躬自灌溉爲。\n日日有花供吟詠，胆瓶時揷兩三枝。\n何綠與汝長廝守，不用囘黃轉綠疑。\n丹靑愧乏南田筆，絢爛空留引夢思。\n明年花展再來日，準踐約言不誤期。","published_info":"謝雲聲《海外集》","poet_id":0,"comments":null}}},
    "staticQueryHashes": ["63159454"]}