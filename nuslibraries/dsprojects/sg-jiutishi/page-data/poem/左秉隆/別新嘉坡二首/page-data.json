{
    "componentChunkName": "component---src-templates-poem-template-js",
    "path": "/poem/左秉隆/別新嘉坡二首/",
    "result": {"pageContext":{"poem":{"id":507,"title":"別新嘉坡二首","year":null,"author_name":"左秉隆","category":"左秉隆詩選","introduction":null,"content":"其一\n幾度陳情未許歸，今朝喜氣動慈闈。\n漁衝波浪群爭躍，鳥戀山林自退飛。\n海上罷持蘇武節，篋中檢點老萊衣。\n從今且叙天倫樂，世事攖心合漸稀。\n\n其二\n十載經營荒島間，不堪雙髩已成斑。\n有心精衛思填海，無力蟁蝱懼負山。\n聖主恩深多未報，使君轅去不須攀。\n漢家循吏推黃霸，看取聲威懾百巒。","published_info":"左秉隆《勤勉堂詩鈔》","poet_id":0,"comments":"自注：繼予任者為黃君公度"}}},
    "staticQueryHashes": ["63159454"]}