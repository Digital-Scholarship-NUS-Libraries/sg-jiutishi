{
    "componentChunkName": "component---src-templates-poem-template-js",
    "path": "/poem/胡超球/題《嘯虹生詩鈔》（四首）/",
    "result": {"pageContext":{"poem":{"id":661,"title":"題《嘯虹生詩鈔》（四首）","year":null,"author_name":"胡超球","category":"新洲雅苑懷舊集","introduction":null,"content":"其一\n重把君詩仔細看，亦能沈著亦高寒。\n鶯花寫意風人筆，裘帶臨戎大將壇。\n世上儘多時輩出，眼中曾見此才難。\n細推金石工錘煉，疑是神仙九轉丹。\n\n其二\n每從腐朽出神奇，鑿險縋幽費苦思。\n雖看我能無肉相，未經人道嘔心詩。\n愛除恒逕開生面，寫到黃庭恰好時。\n任是詞壇諸健將，要他元白豎降旗。\n\n其三\n味淡能傳象外神，天機流露性情真。\n如箕眼界高於頂，入彀心絲細若塵。\n雅擅選材無死句，語雖含諷不傷人。\n就中最善和而婉，語涉尊親氣愈醇。\n\n其四\n天教抑塞困王郎，斫地高歌氣莫當。\n愧我甘為蒙學廢，感君同鬱老詩狂。\n等閒耽懶人如鶴，雅愛吟秋筆有霜。\n妙處不全關學力，性生原與別般腸。","published_info":"《南洋商報》1949年6月15日第9版","poet_id":0,"comments":"以上錄自《檀榭詩集》。其中一、二、三首，後又題為〈題曾心影先生《梯航詩草》後〉，字句略有不同，刊於《南洋商報》1949年6月15日第9版。"}}},
    "staticQueryHashes": ["63159454"]}