{
    "componentChunkName": "component---src-templates-poem-template-js",
    "path": "/poem/蔡夢香/秋日與余少銘、陳愚仙、陳梅閣諸君同遊雙林寺，梅老以詩紀之，有感予懷，爰步原韻奉和/",
    "result": {"pageContext":{"poem":{"id":287,"title":"秋日與余少銘、陳愚仙、陳梅閣諸君同遊雙林寺，梅老以詩紀之，有感予懷，爰步原韻奉和","year":"1924","author_name":"蔡夢香","category":"雙林寺詩詞","introduction":null,"content":"結伴閒遊隨鴛鷺，輕車緩轡勝雲輅。\n特來古寺叩梵王，不向朱門窺樊素。\n十年馬足西復東，天南何幸重遇故。\n浮生能得幾時閒，半日禪林且小駐。\n到此頓消名利心，相顧笑對菩提樹。\n梅閣先生興大豪，掃壁指示舊題句。\n自然願藉楊枝水，灑遍八荒作霖澍。\n又言願藉鐘磬音，喚起癡迷歸同住。\n同人聞言笑輾然，予獨增感情難訴。\n是時萬籟寂無聲，篆煙滿座香一炷。\n籲嗟人世百年身，如墜春城五里霧。\n空中樓閣鏡中花，是非真幻慧者悟。\n海枯石爛萬恨長，大錯由來皆自鑄。\n彭殤堯蹠等消沒，得何足喜失何懼。\n堪笑年年為花忙，十萬金鈴著意護。\n六朝好夢總模糊，人生畢竟同朝露。\n何須雲樹悵別離，好隨風萍自來去。\n逍遙且學莊生遊，登樓莫作王粲賦。\n迴車寺鐘聽不聞，舉頭空望月明處。","published_info":"錄自《新國民日報》1924年3月6日第14版","poet_id":29,"comments":null}}},
    "staticQueryHashes": ["63159454"]}