{
    "componentChunkName": "component---src-templates-poem-template-js",
    "path": "/poem/潘潔夫/好憑酒力作清遊/",
    "result": {"pageContext":{"poem":{"id":201,"title":"好憑酒力作清遊","year":null,"author_name":"潘潔夫","category":"名勝古跡","introduction":"乙酉自春徂夏，未嘗遊詠，觀音菩薩成道日與杜蘅公、歐陽澄二詞長應僧邀飲於龍山寺，乘此酒力，壯膽試遊，歸賦二律。","content":"好憑酒力作清遊，結伴依然杜與歐，\n鳥逐落霞忙上下，風掀逝水助奔流，\n琴樽未遂終南願，鱗爪時為古剎留，\n天賦吾儕惟澹泊，清閒生活自千秋。\n\n豈為行吟貌悴憔，登臨無計負今宵，\n抒情擬續閑居賦，漂泊徒歌去國謠，\n城郭未歸華表鶴，深山先學爛柯樵，\n且將古趣供談笑，毆雀毆魚與揠苗。","published_info":"潘潔夫《餐英樓詩稿》","poet_id":22,"comments":null}}},
    "staticQueryHashes": ["63159454"]}