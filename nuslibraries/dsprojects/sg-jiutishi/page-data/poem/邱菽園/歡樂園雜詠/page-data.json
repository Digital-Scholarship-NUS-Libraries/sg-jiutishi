{
    "componentChunkName": "component---src-templates-poem-template-js",
    "path": "/poem/邱菽園/歡樂園雜詠/",
    "result": {"pageContext":{"poem":{"id":911,"title":"歡樂園雜詠","year":null,"author_name":"邱菽園","category":"名勝古跡","introduction":"【編按】歡樂園，位於新加坡丹戎巴葛之露天遊樂場，今已不存。","content":"露地新開歡樂園，漫嗟仲子儆逾垣。\n百錢容易通門禁，逐隊鴉軍走列屯。\n\n金銀氣溢夜遊圖，置我閒身入五都。\n誰解高歌銷白日，非時索笑向當爐。\n\n縱博千場局易終，敗原非拙勝何功？\n投壺但識撩天笑，得失由他論楚弓。\n\n樂園妙典足詼諧，帝力何如人力佳？\n斬卻妖蛇鋤卻果，呆當萬歲抱香娃。\n（用耶經創世紀典，聊資一噱。）\n\n記得微醺曳杖過，繁星燈裏聽笙歌。\n穿花蝴蝶回風燕，一樣流光嘆擲梭。\n\n如此風波畏蕩舟，蔡姬何事惱齊侯？\n歸來巧製難移動，叩遍雕舷當畫樓。","published_info":"李慶年編《南洋竹枝詞匯編》","poet_id":0,"comments":"1924年6月21日、24日《叻報》“詩界”"}}},
    "staticQueryHashes": ["63159454"]}