{
    "componentChunkName": "component---src-templates-poem-template-js",
    "path": "/poem/伍匡平/星嘉坡竹枝詞/",
    "result": {"pageContext":{"poem":{"id":928,"title":"星嘉坡竹枝詞","year":null,"author_name":"伍匡平","category":"南洋風土","introduction":null,"content":"其一\n南國佳人色客餐，顏如墨水畫芳蘭。\n山花插上雲鬢蒿，尼服紗籠胸扣環。\n\n其二\n薄暮臨流吸海風，往還車馬吊橋東。\n上元婦女艷裝鬥，任選鉛黃黑白紅。\n\n其三\n僻處椰林意自閒，舊窗竹屋極怡顏。\n風流弗減東山屐，半是文明半是蠻。\n\n其四\n蕉風椰雨小院中，檳唇番妹笑融融（唇染檳汁遠望似笑）。\n南遊不識其間趣，疑是桃花泛浪紅。\n\n其五\n吉靈女士貌苗條，黑面皤齒似野猺。\n狀類閻魔兼北帝（披髮跣足），再生鄭俠也難描。\n\n其六\n四時炎熱出門慵（巫來人種性最懶惰），不辨春秋與夏冬。\n半畝蕉園半畝宅，謳歌鼓腹學羲農。","published_info":"李慶年編《南洋竹枝詞匯編》","poet_id":0,"comments":"1928年8月3日《南洋商報》“商餘雜誌”"}}},
    "staticQueryHashes": ["63159454"]}