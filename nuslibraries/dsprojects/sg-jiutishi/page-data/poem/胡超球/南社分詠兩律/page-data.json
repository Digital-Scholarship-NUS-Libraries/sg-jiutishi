{
    "componentChunkName": "component---src-templates-poem-template-js",
    "path": "/poem/胡超球/南社分詠兩律/",
    "result": {"pageContext":{"poem":{"id":655,"title":"南社分詠兩律","year":null,"author_name":"胡超球","category":"新洲雅苑懷舊集","introduction":null,"content":"蔬籃\n采采盈筐菜一畦，瓜壺隙地夕陽低。\n幾分野色含霜脆，一掬寒香帶雨攜。\n信手煙蘿編翠蔓，壓肩春韮瀉紅泥。\n有人咬到根滋味，閑與詩瓢掛壁西。\n\n藤枕\n橫陳一段剡谿煙，不數邯鄲睡味便。\n耳畔松風依鬢落，石邊蘿月向衿圓。\n還家有夢隨心織，補屋餘閑信手編。\n愛逐清涼尋蔓草，披苔掃蘚漫遊仙。","published_info":"《南洋商報》1948年4月15日第8版","poet_id":0,"comments":null}}},
    "staticQueryHashes": ["63159454"]}