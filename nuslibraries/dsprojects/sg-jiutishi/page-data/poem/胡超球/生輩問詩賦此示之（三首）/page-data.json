{
    "componentChunkName": "component---src-templates-poem-template-js",
    "path": "/poem/胡超球/生輩問詩賦此示之（三首）/",
    "result": {"pageContext":{"poem":{"id":662,"title":"生輩問詩賦此示之（三首）","year":null,"author_name":"胡超球","category":"新洲雅苑懷舊集","introduction":null,"content":"一\n何須唐宋界分明，銖漆難同慧眼爭。\n一字春秋褒貶筆，百家镕鑄古今情。\n性天流露皆真諦，風趣橫生是變聲。\n最好餘閒工點綴，江山花月任裁成。\n\n其二\n詩能自侑亦良難，一字功如九轉丹。\n務去陳言歸矯健，須防穿鑿失雕鉆。\n勻圓熟自如丸脫，古拗橫生硬語盤。\n忽悟轉移成妙解，剪裁還就個人看。\n\n其三\n洗伐原憑魄力充，箏琶也自費磨礱。\n得珠欲老探驪手，換骨宜深點鐵功。\n悟到個中談豈易，未經人道語難工。\n有時想入非非處，萬簌無聲月印空。","published_info":"《南洋商報》1949年6月15日第9版","poet_id":0,"comments":null}}},
    "staticQueryHashes": ["63159454"]}