{
    "componentChunkName": "component---src-templates-poem-template-js",
    "path": "/poem/鄭成勛/八聲甘州·胡姬花/",
    "result": {"pageContext":{"poem":{"id":839,"title":"八聲甘州·胡姬花","year":null,"author_name":"鄭成勛","category":"南洋風土","introduction":null,"content":"看南邦百卉鬥妍姿，盡人説胡姬。愛枝緣細木，花開多采，晴雨相宜。憶昔移苗親種，起早復眠遲。新築花壇也，魚水頻施。\n感謝天公厚意，得朝陽輕煦，宵露繁滋。漸樓前弄影，和月度簾幃。算年來評嬌品艷，又幾回賽會獨標奇。吾何幸每憑闌處，總展雙眉。","published_info":"鄭成勛《樵隱詩集》","poet_id":0,"comments":null}}},
    "staticQueryHashes": ["63159454"]}