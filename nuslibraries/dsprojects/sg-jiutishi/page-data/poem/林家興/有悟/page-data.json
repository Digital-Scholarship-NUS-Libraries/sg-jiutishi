{
    "componentChunkName": "component---src-templates-poem-template-js",
    "path": "/poem/林家興/有悟/",
    "result": {"pageContext":{"poem":{"id":613,"title":"有悟","year":null,"author_name":"林家興","category":"新洲雅苑懷舊集","introduction":null,"content":"一\n翰墨場中鄉願語，煙花巷裏會心吟。\n炎涼世態君知否，金口三緘哲理深。\n\n二\n羨人長袖舞翩翩，誤我一生是紙田。\n弄月吟風須鬢改，誰教學步李青蓮。\n\n三\n自古文人真可憐，百年苦樂賴蒼天。\n蒼天幻滅情難問，最美陶朱商海眠。\n\n四\n上臺領獎喜難支，五載春香有所思。\n自分元無閨秀命，謝天謝地謝恩師。\n\n五\n京師博士欠風光，去後劉郎夢一場。\n北學南傳成畫餅，逍遙負手立斜陽。\n\n六\n絳帳笙歌媚世情，腐儒說易又談兵。\n京華舊夢涼如水，辜負辭章博士名。\n\n七\n胸懷燕雀尋常志，筆走龍蛇四十年。\n下海早知風浪險，讀書方曉古人賢。\n曾遭白眼連青眼，豈畏小弦共大弦。\n留得純真方寸地，笑看儕輩買良田。\n\n八\n文海飄零四十年，看人成佛又成仙。\n邇來識得溫岐語，悔讀南華第二篇。\n\n九\n樂齡何以報天恩，體弱人窮又眼昏。\n黃紙書名時已晚，紅巾揩淚愛重溫。\n杜公拙計依朱戶，隱者狂歌笑孔門。\n多少歡呼拍掌者，夢中猶有舊啼痕。\n\n十\n運落咸池可奈何，桃花總比桂花多。\n驀然回首胭脂路，舊愛新歡數曲歌。\n\n十一\n柳巷花街負手觀，管他秋菊共春蘭。\n全身可退應無悔，佳麗骷髏本一般。","published_info":null,"poet_id":0,"comments":"四：余教開大六年，雖只是春香（輔導師）角色，亦獲得五年苦勞表揚獎，故云。\n六：余曾開《周易》與《孫子兵法》課，故云。\n九：黃紙書名時已晚：古時用黃麻制成的紙，寫上在文學上有成就的人名，故云。"}}},
    "staticQueryHashes": ["63159454"]}