{
    "componentChunkName": "component---src-templates-poem-template-js",
    "path": "/poem/麥雨仙/與大池文敘君駐本坡加東山園即事/",
    "result": {"pageContext":{"poem":{"id":896,"title":"與大池文敘君駐本坡加東山園即事","year":null,"author_name":"麥雨仙","category":"名勝古跡","introduction":"【編按】加東Kadong，新加坡東部地區名。","content":"園居何術滌煩煎，夜靜無聊似半禪。\n豈是老天憐旅苦，故勞朝雨護人眠？\n\n歷遍溫柔如醉鄉，莫嫌無物犒吟腸。\n也知園裏偷閒甚，惟踐詩盟笑自忙。\n\n繞園森樹綠如春，未許樵人伐作薪。\n草木尚能知愛惜，自殘同種果何因？\n\n恐負茶佳手自煎，無心釣得海中鮮。\n此間自有天然樂，何羨豪家食萬錢！\n\n寂坐亭中百感生，濤聲疑為不平鳴。\n孤舟底事當流料，立此隨波故獨擎。\n\n綠林如蓋草如茵，滿地榆錢未算貧。\n風作供餐波作鏡，黃金難買此良辰。\n\n幾回言返尚蹉跎，景物撩人感慨多。\n何日卻能拋蝟累，星洲聯友創吟科？\n\n遠山雲樹認朦朧，水色嵐光緲緲中。\n悟到滄桑容易變，故留新詠指泥鴻。","published_info":"李慶年編《南洋竹枝詞匯編》","poet_id":0,"comments":"1916年9月30日《國民日報》“文苑”"}}},
    "staticQueryHashes": ["63159454"]}