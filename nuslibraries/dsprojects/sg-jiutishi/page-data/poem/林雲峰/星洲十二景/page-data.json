{
    "componentChunkName": "component---src-templates-poem-template-js",
    "path": "/poem/林雲峰/星洲十二景/",
    "result": {"pageContext":{"poem":{"id":715,"title":"星洲十二景","year":null,"author_name":"林雲峰","category":"新聲詩社早期作品選","introduction":null,"content":"一、晴空飛隼（電纜車）\n欲遊名勝聖淘沙，直上葩山坐纜車。\n小小廂房容六客；茫茫雲海破層霞。\n回眸獅島樓成陣；俯覽煙波艇似麻。\n頃刻往還安穩甚，旅遊貢獻亦堪誇。\n\n二、碧浪淘沙（聖淘沙）\n曾是荒蕪絕後島，今稱勝蹟聖淘沙。\n懸空飛隼新奇甚；入望繁花春意奢。\n館別珊瑚還駐足；客觀蠟像欲磨牙。\n人工湖畔多佳景，獨對滄波詠夕霞。\n\n三、游鱗煥彩（星和園）\n星和矩度仿東洋，水石淸奇盡有方。\n花木扶疏香淡蕩；宮燈高古路康莊。\n行吟况愛詩中畫；解飲歡尋醉裏鄉。\n更入重圍觀一絕，彩鱗爭餌躍池塘。\n\n四、飛塔流丹（裕華園）\n入雲飛塔冲天立，遊屐登臨一騁眸。\n湖泊樓船波瀲豔；荷侵水榭景淸幽。\n亭花堆錦催詩興；岸柳飄絲拂愛儔。\n獨賞瀟湘萬竿竹，愁無二阮與偕遊。\n\n五、四時春色（植物園）\n艷日輕風春色透，滿園嘉卉共浮香。\n胡姬別有胭脂色；菡萏豈無粉黛妝。\n異木盤根疑怪獸；綠茵鋪錦似文章。\n沉吟信步疏林外，細瀑聲聲掛晚涼。\n\n六、半夜濤聲（東海岸公園）\n樹影婆娑花影瘦，園臨東海好觀濤。\n冲堤雪浪滔天捲；拍岸雷聲動地號。\n狂嘯雄威傳半夜；洪潮砰湃夾長颾。\n匡床臥聽神淸爽；勢比錢塘韻更騷。\n\n七、葩山望海（花葩山）\n大海茫茫欲暮天，望中景物總堪憐。\n琉璃碧水飛鷗鷺；蕭瑟長風送客船。\n近嶼分明浮秀色；遙山隱約隔蒼煙。\n凝眸盡是神仙境，更喜葩峯氣浩然。\n\n八、盤台臨風（裕廊山頂酒店）\n螺旋玉塔頂蒼穹，聯袂登臨望夕紅。\n煙困遠山行隱隱；江通大海景濛濛。\n新興工廠如鱗密；舒適民房賴政通。\n漫逐吟朋來酒閣，飛觴聨句樂無窮。\n\n九、天羅禽國（飛禽公園）\n爲聽鳴春啼百鳥，不辭跋涉到園林。\n企鵝傲視難方物；鸚鵡能言悅衆心。\n鸛鶴優游欣有伴；隼鷹軟禁靜無音。\n吊橋飛瀑天羅外，我獨陶然作醉吟。\n\n十、原野獸牢（動物園）\n獸畜優游種類繁，園中別有一乾坤。\n繞牢猛虎兇難斂；挺角犀牛威莫論。\n良驥仰鳴思騁足；雄獅飽食懶稱尊。\n猩猱動作貽人笑，盡興遊觀到夕昏。\n\n十一、漁歌唱晚（海島）\n遙天倏忽墜殘陽，綠島芳洲斂艷妝。\n點點螢光侵暮色；聲聲漁唱盪秋涼。\n魚蝦供應功勞大；蓑笠生涯意義長。\n日日隨舟忙打網，等閒雨露與風霜。\n\n十二、屋陣朝曦（組屋）\n治邦領袖盡豪英，發展如飛獲好評。\n廿載政聲馳國際；萬幢組屋佈獅城。\n南創縱目神添爽；曉日騰輝景倍明。\n百萬人民欣庇蔭，安居樂業任經營。\n","published_info":"《新加坡新聲詩社百期社課選輯》","poet_id":0,"comments":null}}},
    "staticQueryHashes": ["63159454"]}