{
    "componentChunkName": "component---src-templates-poem-template-js",
    "path": "/poem/邱菽園/〈星洲竹枝詞〉四首選三首/",
    "result": {"pageContext":{"poem":{"id":997,"title":"〈星洲竹枝詞〉四首選三首","year":null,"author_name":"邱菽園","category":"南洋風土","introduction":null,"content":"其一\n蕉長椰綠草長靑，渾噩何知百歲經。\n憨絕路旁逢土腦，疑年人自不知齡。\n\n註：馬來村愚，多自忘其年歲，每答人問，隨口以對，故有稱百歲以上者，多靠不住。\n\n其二\n鱷魚競喚伯公魚，野處尤聞戒食豬。\n自是庸人多忌諱，爭教君子陋夷居。\n\n註：華僑多來自田間，不脫村氣，其所崇拜之神曰大伯公，即俗塑白鬚藍袍倚杖手錠之土地神也。求福之心勝，則為畏禍，諱虎曰大伯公貓，諱鱷曰大伯公魚。又見馬來族之從回教禁食豬也，亦從而仿效之，凡入山林藪澤者，並豬油不敢沾手指。\n\n其三\n明珠翠羽拾江濱，蕩漾微波恍洛神。\n自愛臨流雙素足，生憎羅襪易生塵。\n\n註：本島地居熱帶，土人婦女終生不御襪，日恆數濯其腳，亦所以表潔也。","published_info":"李慶年編《南洋竹枝詞匯編》","poet_id":0,"comments":"1932年11月27日《星洲日報》“遊藝場”"}}},
    "staticQueryHashes": ["63159454"]}