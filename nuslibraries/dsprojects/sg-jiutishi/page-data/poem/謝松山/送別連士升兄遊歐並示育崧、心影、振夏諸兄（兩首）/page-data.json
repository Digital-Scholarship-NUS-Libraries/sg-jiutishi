{
    "componentChunkName": "component---src-templates-poem-template-js",
    "path": "/poem/謝松山/送別連士升兄遊歐並示育崧、心影、振夏諸兄（兩首）/",
    "result": {"pageContext":{"poem":{"id":650,"title":"送別連士升兄遊歐並示育崧、心影、振夏諸兄（兩首）","year":null,"author_name":"謝松山","category":"新洲雅苑懷舊集","introduction":null,"content":"其一\n天風吹綠到南洲，幾度歸來快壯遊。\n不信文章終末技，欲從湖海探奇幽。\n鵬摶此日看君去，匏繫長年嘆我留。\n午夜聞雞思起舞，共期擊楫事中流。\n\n其二\n世變紛紛亂似麻，萬方城郭動悲笳。\n中原有虎慚肉食，吾輩無魚敢怨嗟？\n羞與凡禽爭枳棘，願隨天馬逐雲霞。\n西行定卜詩囊富，珍重臨岐道路賒。","published_info":"《南洋商報》1948年8月3日第8版","poet_id":0,"comments":null}}},
    "staticQueryHashes": ["63159454"]}