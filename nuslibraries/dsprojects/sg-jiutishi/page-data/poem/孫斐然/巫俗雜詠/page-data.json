{
    "componentChunkName": "component---src-templates-poem-template-js",
    "path": "/poem/孫斐然/巫俗雜詠/",
    "result": {"pageContext":{"poem":{"id":927,"title":"巫俗雜詠","year":null,"author_name":"孫斐然","category":"南洋風土","introduction":"（編按）巫俗，馬來人風俗。","content":"其一\n短籬矮屋結林隈，嫩葉靑苗四野栽。\n瓜果自肥禾自熟，五風十雨及時來。\n\n其二\n彩裙初著試新妝，欲買胭脂赴市場。\n蠻俗也呈歐亞化，從今不再嚼檳榔。\n\n其三\n男女婚姻尚自由，鉛華時代最風流。\n乍離乍合尋常事，恩愛何須到白頭？\n\n其四\n回回教奉一心虔，也信籙符也信仙。\n暮鼓聲聞尖塔外，禁煙禁食自年年。","published_info":"李慶年編《南洋竹枝詞匯編》","poet_id":0,"comments":"1928年6月13日《新國民日報》“新國民雜誌”"}}},
    "staticQueryHashes": ["63159454"]}