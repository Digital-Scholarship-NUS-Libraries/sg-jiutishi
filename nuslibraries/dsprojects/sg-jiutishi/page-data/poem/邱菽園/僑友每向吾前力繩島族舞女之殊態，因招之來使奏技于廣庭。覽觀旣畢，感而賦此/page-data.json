{
    "componentChunkName": "component---src-templates-poem-template-js",
    "path": "/poem/邱菽園/僑友每向吾前力繩島族舞女之殊態，因招之來使奏技于廣庭。覽觀旣畢，感而賦此/",
    "result": {"pageContext":{"poem":{"id":344,"title":"僑友每向吾前力繩島族舞女之殊態，因招之來使奏技于廣庭。覽觀旣畢，感而賦此","year":null,"author_name":"邱菽園","category":"星洲風月","introduction":null,"content":"銅鼓聲撞手鼓密，蘆笙竹枝競蠻律。\n雜和新聲絳樹雙，催出當筵飛燕一。\n蹁躚體態似欺風，轉側迴身斂避工。\n顧影林塘疑舞鶴，遺音雲月度驚鴻。\n驚鴻忽奏傷離曲，引得諸郎吹管逐。\n相期聯臂踏歌來，狐意綏綏雌粥粥。\n舞亂繁星夜未央，不辭結束再登塲。\n十二華鬘窺正側，一雙條脫轉熒煌。\n反腰貼地諸翻手，齲齒啼妝巧搔首。\n若從鎖骨証前身，定是灘頭馬郎婦。\n我聞西方多美人，又聞蓬島居太真。\n一曲霓裳羽衣序，高堂廣殿能娛賓。\n吾華大雅惜淪降，院本流傳輸里巷。\n卿材不見舊和戎，女樂何由今賜絳。\n獨有苗人跳月歌，馬留遺俗聲相和。\n南國土風求適野，春光島上得來多。","published_info":"邱菽園《嘯虹生詩鈔》","poet_id":0,"comments":null}}},
    "staticQueryHashes": ["63159454"]}