{
    "componentChunkName": "component---src-templates-poem-template-js",
    "path": "/poem/黃葆光/劫後诗存/",
    "result": {"pageContext":{"poem":{"id":913,"title":"劫後诗存","year":null,"author_name":"黃葆光","category":"南洋風土","introduction":null,"content":"街上名果\n雨餘天氣碧如晶，幾處枝頭鵲噪晴。\n擔得榴蓮街上去，逢人呼賣一聲聲。\n（榴蓮，果名，為南洋特產。狀如小西瓜，殼厚有刺，味極濃郁，驟聞欲嘔，食輒生饞，僑婦嗜此者，至毀其釵鈿，以求饜足，亦云甚矣。）\n\n江畔香風\n蔥蘢堤樹隔斜陽，陣陣江颸陣陣涼。\n剛是玉人初過處，沿途噴霧作奇香。\n（江畔林密風淸，望海一碧，向晚香車寶馬，夾道紛馳，釵光鬢影，射眼欲花，香霧薰風，襲人如醉，名曰乘涼，實同趨熱。）\n\n洲前回轍\n趁曉驅車上碧山，好春風色羅紅濱。\n教郎捩轉機頭去，儂愛洲前繞一環。\n（萬壽山，有觀音寺，香火繁盛，地亦淸爽。來復之暇，坡中士女，恆駕車來遊。洲前一帶，尤饒幽勝云。）","published_info":"李慶年編《南洋竹枝詞匯編》","poet_id":0,"comments":"1925年5月8、9、28日《南洋商報》“商餘雜誌”"}}},
    "staticQueryHashes": ["63159454"]}