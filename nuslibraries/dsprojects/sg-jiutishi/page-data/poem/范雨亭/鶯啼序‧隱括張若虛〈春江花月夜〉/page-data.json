{
    "componentChunkName": "component---src-templates-poem-template-js",
    "path": "/poem/范雨亭/鶯啼序‧隱括張若虛〈春江花月夜〉/",
    "result": {"pageContext":{"poem":{"id":1027,"title":"鶯啼序‧隱括張若虛〈春江花月夜〉","year":null,"author_name":"范雨亭","category":"國立大學學生作品","introduction":null,"content":"春江水連瀚海，月明潮水滿。\n千萬里、瀲灩乘波，處處春水如練。\n繞芳甸、清流宛轉，花木月照皆如霰。\n覺流霜空裡，汀沙皎皎盈眼。\n \n一色江天，一輪孤月，近清明漫漫。\n空追念、何處何年，古今何人初見。\n悵無窮、人生代代，只相若、年年腸斷。\n待何人，夜夜無言，江潮舒卷。\n \n青楓浦上，愁重雲輕，誰家扁舟返。\n憐玉戶、徘徊孤月，偏照妝台，瑟瑟衣砧，拂來還散。\n抬頭同望，傷心簾月，相知卻是難相見，任離人、朝夕高樓盼。\n魚龍躍浪，願如明月隨君，遙托江中飛雁。\n \n陽春已半，燕過閑潭，夢落繁花晚。\n漸去去、春流江轉。月又西斜，海闊波深，天高人遠。\n沉沉黯黯，徘徊江畔，亭台層霧失明月。\n恨迢迢、碣石瀟湘岸。\n幾人乘月能歸，落月搖情，滿江樹亂。","published_info":null,"poet_id":0,"comments":null}}},
    "staticQueryHashes": ["63159454"]}