{
    "componentChunkName": "component---src-templates-poem-template-js",
    "path": "/poem/李金泉/植樹節/",
    "result": {"pageContext":{"poem":{"id":135,"title":"植樹節","year":"1973","author_name":"李金泉","category":"南洋風土","introduction":null,"content":"舉國推行植樹週，春苗處處遍山丘。\n風滋雨潤芽初茁，露重月斜堤更幽。\n五里松濤消溽署，一庭竹影漾淸秋。\n十年長大功成日，看取星洲變綠洲。\n\n其二\n樹木十年非等閒，星洲處處若花灣。\n蔥蘢葉下征夫歇，蓊鬱枝頭倦鳥還。\n翠蓋拿雲情旖旎，綠陰篩月意闌珊。\n遙思邊塞左公柳，頻送春風度玉關。","published_info":"李金泉《半閑軒詩詞集》","poet_id":18,"comments":"註：左宗棠征新疆時，在塞外沿途栽柳，以利行軍。當地人皆稱之爲“左公柳”。"}}},
    "staticQueryHashes": ["63159454"]}