{
    "componentChunkName": "component---src-templates-poem-template-js",
    "path": "/poem/謝雲聲/新加坡自治博覽會雜詠/",
    "result": {"pageContext":{"poem":{"id":779,"title":"新加坡自治博覽會雜詠","year":null,"author_name":"謝雲聲","category":"歷史事件","introduction":"新加坡中華總商會爲慶祝新加坡自治，特假舊加冷機場擧辦慶祝自治博覽會。在一九五九年一月卅一日，特請首席部長林有福氏主持揭幕禮。本屆博覽會籌備半年，耗貲五千萬元，參加各國廠商計有四百七十多家，佔場地二百英畝，成爲新加坡開埠以來一百三十多年歷史一個大創擧，亦可謂東南亞今年之一個大盛會。會場建築宏偉，入夜燈光燦爛，人山人海，熱鬧空前，擧行日期僅有三十九天。英女皇夫壻愛丁堡公爵特駕臨參觀，可謂極一時之盛。予蒞場玩賞前後不下十餘次，因將所見所感賦成雜詩數十首，聊志空前未有歷史性之紀念也。","content":"籌備經年一旦開，搜求博覽費心裁。\n星洲一百多年史，堪説空前第一囘。\n\n規模雄偉冠東南，傑閣奇樓任意探。\n自治將臨先慶祝，他年贏得作嘉談。\n\n會幟迎風高掛時，歡呼山動樂聲吹。\n部臣遠自倫敦頌，新憲實施此肇基。（開幕日，英國殖民部大臣自倫敦來電致賀，賀詞中有新憲制實施即以此博覽會爲基點。）\n\n鞭砲聲喧震耳雄，齊鳴金鼓舞獅龍。\n騰歡萬衆如潮湧，難得今生樂一逢。\n\n場中無數百商家，鬥巧爭奇集麗華。\n負起一肩商會倡，增強貿易足堪誇。\n\n燈光閃照月光陪，僻地翻成七寶台。\n美女如花擅招展，幾疑處境在蓬萊。\n\n汽球慶祝半空飛，吸引遊人幾合圍。\n縱有餘閒憑顧盼，一宵似覺玩無幾。\n\n廣徵博覽意何爲，邁進繁榮一段碑。\n市議會陳諸建設，交通水電網無遺。\n\n迎賓館裡集嘉賓，鷄尾筵開倍覺親。\n一擧十觴牢託取，欲從建國在艱辛。\n\n泰館模型更出奇，一瞻外貌覺宏規。\n紛陳五穀天然產，唇齒相依一脈支。（泰馬比隣國界，休戚與共。）\n\n日本經營雜品陳，烟花柔道演來眞。\n嬌娘打扮令人愛，記取櫻花五月春。\n\n澳洲印度接荷蘭，圖片分明可概觀。\n我是看花走馬客，玩摩無法到更闌。\n（澳洲館，印度館，荷蘭館三間毘立一處。）\n\n教育部門羅列齊，作材無復別中西。\n南洋大學標型具，雄偉黌宮值一提。\n\n星棋羅布海洋寬，燈塔光明閃四端。\n巧妙牛廊輸送貨，載機起落自迴看。（海港局陳列船塢碼頭，景物迫真牛廊，儲貨倉庫也。）\n\n高台噴水作團團，絕似漢皇承露盤。\n偶向池邊探首望，水花任灑有餘歡。\n\n各地客車可到門，携兒扶老笑聲喧。\n憑空一望霓虹座，指點萬金油最尊。（場中萬金油牌樓，建築最高。）\n\n電炬如虹徹夜明，繽紛五彩四邊生。\n幾條遊艇穿梭送，十五分鐘算一程。\n\n假日還開日夜場，人山人海沸如湯。\n推銷商店窮吹力，麥克風傳璪耳狂。\n\n會前橋上列長龍，拂面淸風豁肺胸。\n劃破天空明亮夜，播音小姐語輕鬆。\n\n輪值藝台表演忙，歌聲舞影共舖張。\n摩肩接踵遊春客，玩到深宵樂未央。\n\n事先訓練匪昏朝，博得外賓興倍饒。\n二十金釵爭選熱，明珠畢竟屬崇僑。（選擧東方之珠，司徒婉小姐膺獲冠軍，司徒小姐任職崇僑銀行。）\n\n三年渴望瞻丰釆，今日駕臨願已償。\n此展漫論何價值，博邀公爵已榮光。\n（三年前，愛丁堡公爵原擬駕遊新加坡，嗣因地方騷動，改往馬來聯邦，此屆博覽會得其惠臨參觀，引為榮幸。）\n\n明珠選後興何灰，商姐再來選一囘。\n盡屬太原籠括去，輝煌加冕踞高台。\n（東方之珠選後，復有商姐競選，結果一及三名均選中王壁、五雅、麗絲等人。）\n\n聯邦處處震歌謳，特地驅車作快遊。\n千載奇觀難一遇，施恩還恤到牢囚。（當地政府認為此展為機會難逢，特予輕罪囚犯參觀一夕。）\n\n複道行來力已殫，五光十色飽忘餐。\n無虞擁擠人群裡，顚倒扶持聖約翰。（聖約翰自始至終服務不倦。）\n\n鎭夕遊人歡未已，一週續展不爲多。\n光榮結束下旗日，軍樂悠揚奏凱歌。\n\n空前未有此奇過，耗力糜錢豈計何。\n三十九天如一日，警方管制最功高。","published_info":"謝雲聲《海外集》","poet_id":0,"comments":null}}},
    "staticQueryHashes": ["63159454"]}