{
    "componentChunkName": "component---src-templates-poem-template-js",
    "path": "/poem/張仙如/衛塞節記釋尊四首/",
    "result": {"pageContext":{"poem":{"id":92,"title":"衛塞節記釋尊四首","year":null,"author_name":"張仙如","category":"南洋風土","introduction":null,"content":"迦毗羅衛梵王城，佛在藍尼園降生。\n二九出家懷濟世，時年三五道圓成。\n\n其二\n菩提迦夜悟前因，鹿野苑中轉法輪。\n初度五僧成正果，佛光朗朗照寰塵。\n\n其三\n四十五年常說法，涅盤八十證禪天。\n衆生有願皆成道，普濟三千及大千。\n\n其四\n誕生成道涅盤期，恰在淸和十五時。\n佳節萬方同慶祝，如來常作度人師。","published_info":"張仙如《如玉樓詩存》","poet_id":11,"comments":null}}},
    "staticQueryHashes": ["63159454"]}