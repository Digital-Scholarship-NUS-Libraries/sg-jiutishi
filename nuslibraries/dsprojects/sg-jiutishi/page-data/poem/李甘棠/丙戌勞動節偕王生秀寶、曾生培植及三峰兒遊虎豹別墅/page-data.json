{
    "componentChunkName": "component---src-templates-poem-template-js",
    "path": "/poem/李甘棠/丙戌勞動節偕王生秀寶、曾生培植及三峰兒遊虎豹別墅/",
    "result": {"pageContext":{"poem":{"id":1116,"title":"丙戌勞動節偕王生秀寶、曾生培植及三峰兒遊虎豹別墅","year":null,"author_name":"李甘棠","category":"名勝古跡","introduction":"（編按）虎豹別墅，華商胡文虎、胡文豹所建私人花園，在新加坡巴西班讓，園中有各種塑像石景，今已不存。","content":"其一\n舉家避亂寓星洲，別墅心儀虎豹幽。\n訪勝欣逢勞動節，登臨藉遣客中愁！\n\n其二\n因山點綴好園林，意匠經營費苦心。\n滿眼風光宜遠矚，人工巧處豁胸襟。\n\n其三\n主人避亂作飛鴻，別墅今餘四壁空。\n挺立高幢如勇士，不移不屈表精忠！\n\n其四\n人造風光已損傷，石人不屈亦遭殃。\n斷頭折臂兼腰斬，顯示忠魂為國殤。\n\n其五\n別墅今如失意人，荒涼漸已長荊榛。\n往來三五遊人外，蝴蝶紛飛草自春。\n\n其六\n曲折迂回小徑荒，奇花無主懶芬芳。\n亭臺兼有中西式，觸目驚心是客鄉！\n\n其七\n劫後園林靜不嘩，主人遠引未還家。\n安慰不計庭隅樹，閱歷興旺又作花。\n\n其八\n垂髫作揖饒佳致，傴僂裝髯便可憎。\n別墅經胡心計後，風光留與後人稱。\n\n其九\n園林深蘧世情非，景物分明失所依。\n憔悴容顏堪惋惜，和平日久主當歸。\n\n其十\n上山坦道景幽佳，獨運匠心與世諧。\n最愛登臺西向望，海天遼闊拓襟懷！","published_info":"李慶年編《南洋竹枝詞匯編》","poet_id":0,"comments":"1948年1月28日《南洋商報》“和平”"}}},
    "staticQueryHashes": ["63159454"]}