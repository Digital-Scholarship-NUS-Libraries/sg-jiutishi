{
    "componentChunkName": "component---src-templates-poem-template-js",
    "path": "/poem/新加坡大專文學獎--漢詩組得獎作品/第十九屆新加坡大專文學獎得獎作品/",
    "result": {"pageContext":{"poem":{"id":799,"title":"第十九屆新加坡大專文學獎得獎作品","year":"2017","author_name":"新加坡大專文學獎--漢詩組得獎作品","category":"新加坡大專文學獎--漢詩組得獎作品","introduction":null,"content":"鷓鴣天‧讀《彊村詞》兼懷漚尹（金獎）\n張松（新加坡國立大學）\n\n兀坐篝燈壹點明。酒腸吟筆兩伶俜。\n那堪舊恨翻新恨，豈為他生了此生。\n\n家破碎，夢難憑。未曾忠孝鬢零星。\n詞心播向人間苦，索寞情懷老自成。\n\n\n午夢初覺（銀獎）\n楊雨卿（新加坡國立大學）\n\n枕側桃花態自妍，小塘如玉夢如煙。\n飛蜓一點相思意，寄與流波細細傳。\n\n\n隨舊友初訪金沙賭場觀局有感（銅獎）\n安詩一（新加坡國立大學）\n\n明滅虹霓趨若鶩，彩籌易主聚成山。\n玄遊天地千番擲，苦算乾坤幾度還。\n盛世取財須有道，韶年立業莫耽閑。\n金沙多少悲歡事，盡付茶餘笑罵間。\n\n\n詠梅四首（優勝獎）\n翟靜文\n\n小園內櫻花繁盛，梅花欲雕。人人皆知櫻花之文靜優雅，梅園梅花枝橫玉瘦，沈雄堅毅，清幽高潔，非櫻花可比擬；漫步梅園，自有說不出的況味。故歌詠之。\n\n其一\n蓓蕾初綻盛朝露，醉飲西風吐晚霞。\n千里浮雲懸滿月，萬星點點宿梅花。\n\n其二\n塗粉綴紅風細細，輕聲淺笑水泠泠。\n小園一夜攢花語，為有清香撞滿襟。\n\n其三\n天羨英才生傲骨，萬般翹首任西風。\n青衫葉葉穿天綠，小雨霖霖墜地紅。\n\n其四\n冷雨淒風驚舊夢，數重搖落散芳華。\n瓣瓣飄零心有數，眷逐流水赴天涯。","published_info":null,"poet_id":0,"comments":""}}},
    "staticQueryHashes": ["63159454"]}