{
    "componentChunkName": "component---src-templates-poem-template-js",
    "path": "/poem/黃振璇/〈星洲竹枝詞〉十一首選四首/",
    "result": {"pageContext":{"poem":{"id":1020,"title":"〈星洲竹枝詞〉十一首選四首","year":null,"author_name":"黃振璇","category":"南洋風土","introduction":null,"content":"其一\n潮流競勝到南洋，截髮旗袍入世裝。\n好是夕陽椰蔭下，並立攜手納風涼。\n\n其五\n鄰家姊妹約相陪，影劇歌場次第開。\n卻喜晚雲微雨霽，紗籠珠履逐群來。\n\n其六\n商業凋零年復年，樹榕錫市兩徒然。\n可憐滄海桑田後，舊夢繁華已化煙。\n\n（編按）樹榕，粵語樹膠。\n\n其八\n午夢初回百事閒，門臨巴剎路彎彎。\n阿儂家住中街尾，買得榴蓮上市還。\n\n（編按）巴剎，馬來語Pasar市場。中街，路名。","published_info":"李慶年編《南洋竹枝詞匯編》","poet_id":0,"comments":"1933年7月5日《新國民日報》“新國民雜誌”"}}},
    "staticQueryHashes": ["63159454"]}