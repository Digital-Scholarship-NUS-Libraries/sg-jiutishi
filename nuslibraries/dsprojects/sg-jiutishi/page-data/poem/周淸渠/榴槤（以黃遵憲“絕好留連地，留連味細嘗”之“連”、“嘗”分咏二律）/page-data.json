{
    "componentChunkName": "component---src-templates-poem-template-js",
    "path": "/poem/周淸渠/榴槤（以黃遵憲“絕好留連地，留連味細嘗”之“連”、“嘗”分咏二律）/",
    "result": {"pageContext":{"poem":{"id":45,"title":"榴槤（以黃遵憲“絕好留連地，留連味細嘗”之“連”、“嘗”分咏二律）","year":null,"author_name":"周淸渠","category":"南洋風土","introduction":null,"content":"一\n炎荒佳果數留連，別有奇馨味特鮮。\n皮相那能知底蘊；鋒鋩縱露更垂涎。\n瓜分豆剖炎無妄；食髓啖脂禍孰牽。\n自古匹夫懷璧罪，不期易地也皆然。\n\n二\n初聞奇臭轉奇想，如此稀奇事不常。\n未是搖身能善變；祇緣賦性具專長。\n薰蕕遐邇因人異；甘苦淺深須自嘗。\n呼寇稱王嗟莫定，總關世態有炎涼。","published_info":"周淸渠《聽雨齋詩詞吟草》","poet_id":7,"comments":null}}},
    "staticQueryHashes": ["63159454"]}