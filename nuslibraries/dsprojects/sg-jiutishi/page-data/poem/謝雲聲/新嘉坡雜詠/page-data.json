{
    "componentChunkName": "component---src-templates-poem-template-js",
    "path": "/poem/謝雲聲/新嘉坡雜詠/",
    "result": {"pageContext":{"poem":{"id":775,"title":"新嘉坡雜詠","year":null,"author_name":"謝雲聲","category":"歷史事件","introduction":null,"content":"悶坐高樓暮復朝，四邊人語竟寥寥。\n此情不是尋常見，百載星洲幾度潮。\n\n洪水橫流到處侵，狂颷肆虐更驚心。\n同舟原應親相濟，何苦把舟要鑿沉。\n\n車馬轔轔曠道馳，如臨大敵欲何之。\n十年早已銷兵氣，又訝日軍南進時。\n\n安寧消息盼來天，一日仍如一日然。\n誰識居民閒太甚，還將廣告讀完篇。\n\n百業均停何日舒，市樓憑眺路空虛。\n戒嚴祗放數時久，巴剎爭趨買菜蔬。\n\n拋磚投石意何爲，視死如歸肯吃虧。\n大難來時知妙用，多人羨煞播音機。\n\n小巷公然小子嬉，不知危險實堪悲。\n直昇機上傳消息，亦是新鮮玩意兒。\n（戒厳後偏，無車行駛，小兒多遊戲其間。）\n\n團聚家人略解憂，隔鄰麻雀打呼儔。\n報章利市多三倍，苦我山芭買末由。\n\n損失難估向孰論，富商中戶有人援。\n最憐貧苦肩挑者，排陣龍蛇傍當門。\n（解厳後，貧苦人立往當舖。人多時，須排隊而入。）\n\n壯擧環遊特造船，市民百萬喜相傳。\n無端風雨連朝下，丰釆欲瞻一面慳。\n\n雨過天靑復百工，市民第一喜交通。\n如今囘想前天事，猶似南柯乍起朧。\n\n世外桃源擧世譽，而今升格恐難符。\n一場春夢無痕跡，勞苦功高淸道夫。","published_info":"謝雲聲《海外集》","poet_id":0,"comments":null}}},
    "staticQueryHashes": ["63159454"]}