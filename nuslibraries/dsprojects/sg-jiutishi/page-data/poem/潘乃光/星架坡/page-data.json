{
    "componentChunkName": "component---src-templates-poem-template-js",
    "path": "/poem/潘乃光/星架坡/",
    "result": {"pageContext":{"poem":{"id":875,"title":"星架坡","year":null,"author_name":"潘乃光","category":"南洋風土","introduction":null,"content":"誰說炎荒地不毛，滿山蒼翠抱周遭。\n偏饒野景添生趣，不屬中原也自豪。\n\n巫來由却有來由，善讓原居第一流。\n不占菁華寧食福，深山祇合老獼猴。\n（巫來由王遠居埠頭廿里外。）\n\n人鬼同形竟不分，女兒偏入夜叉群。\n退光應拍三觔粉，裝媚曾無六幅裙。\n\n夜合應傾海客貲，妹稱鹹水色胭脂。\n此何如事甘心作，花册先呈政府司。\n（每禮拜有官裸驗。）\n\n買醉相邀上酒樓，唐人不與老番侔。\n開廳點菜須庖宰，半是潮州半廣州。\n\n豈但暹羅產燕窩，往來銷售此間多。\n噶囉吧與梹榔嶼，承辦都從息叻過。\n\n一大花園不見花，胡家賞後屬洪家。\n平林小草都無恙，多少遊人尚跑車。\n\n院開博物近山椒，金石分羅雜礦苗。\n刻畫蟲魚窺鳥獸，可能一一把名標。\n\n船關批驗勢如梭，英督持平政不苛。\n除却潮嘉與廣肇，猪船還算海南多。\n\n傌腰有職比兵官，理事還須甲必丹。\n跳舞會終茶會到，豈惟從俗且言歡。","published_info":"潘乃光《海外竹枝詞》","poet_id":0,"comments":null}}},
    "staticQueryHashes": ["63159454"]}