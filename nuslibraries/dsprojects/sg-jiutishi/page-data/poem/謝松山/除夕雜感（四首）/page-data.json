{
    "componentChunkName": "component---src-templates-poem-template-js",
    "path": "/poem/謝松山/除夕雜感（四首）/",
    "result": {"pageContext":{"poem":{"id":647,"title":"除夕雜感（四首）","year":null,"author_name":"謝松山","category":"新洲雅苑懷舊集","introduction":null,"content":"其一\n喧闐爆竹似聞雷，搔首俄驚歲月催。\n儘有雞蟲爭得失，幸無車馬送塵埃。\n天涯偃蹇長為客，勝事蹉跎合舉杯。\n何日故園歸去好，春風欲探嶺頭梅。\n\n其二\n驚心烽火遍神州，刼後猶聞父老愁。\n此日補瘡憑剜肉，何年賣劍買耕牛？\n池魚竭澤難為繼，面具登場苦未休。\n太息群魔今下世，得臣不死正堪憂。\n\n其三\n歲事今朝數漏遲，圍爐聊共兒曹嬉。\n未能免俗沽新釀，偷得余閒讀古詩。\n世味飽嘗心似水，滄桑閱盡鬢如絲。\n元龍豪氣漸消歇，惆悵生涯筆一枝。\n\n\n其四\n韶光彈指似飛梭，馬齒徒增可奈何。\n世亂逢人多鬼魅，時艱到處有風波。\n茫茫造化知難料，渺渺余懷獨放歌。\n殘酒留將新歲首，中原遙祝靖干戈。","published_info":"《南洋商報》1947年2月7日第11版","poet_id":0,"comments":null}}},
    "staticQueryHashes": ["63159454"]}