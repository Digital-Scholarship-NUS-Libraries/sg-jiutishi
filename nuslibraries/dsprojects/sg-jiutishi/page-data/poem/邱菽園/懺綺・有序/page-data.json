{
    "componentChunkName": "component---src-templates-poem-template-js",
    "path": "/poem/邱菽園/懺綺・有序/",
    "result": {"pageContext":{"poem":{"id":252,"title":"懺綺・有序","year":null,"author_name":"邱菽園","category":"雙林寺詩詞","introduction":"佛法许有罪人忏悔，惟不准打诳语。余也省念平生，绮业最 重。某日晨兴，卒书韵言四首，以当供状\n。哀告双林寺主，为 余佛前呈首。追序前尘，语皆徵实，虽仍绮语之习，幸免打诳 之呵。龙天在望，\n鉴此时心。","content":"一\n鶯花待醒廿年狂，耐可心情懺醉鄉。\n八百受降輕媳婦，三千如土陋明皇。\n神全玄牡迴寒谷，膽壯青蛇過嶽陽。\n搖落於今巫雨館，能存詞賦未荒唐。\n\n二\n吹笙人去苦低迷，碧海先歸有羿妻。\n銀漢小橋填夜鵲，銅壺遙漏詛晨雞。\n屈巫南國延年北，宋玉東家少伯西。\n誰信楚歌亡子弟，相從畢竟讓虞兮。\n\n三\n猛憶娉婷未嫁身，諸天飄墜為誰春。\n春駒夢熟花無命，天女魂歸襪已塵。\n紫玉殘釵傷李益，青衣團扇失王瑉。\n當年文伯容身死，自殺房中可有人。\n\n四\n敢將好色罪先天，縱醉同為後起緣。\n南國跡留蘇學士，諸姬詞熟柳屯田。\n避人有例談風月，種樹無心易歲年。\n身業未除增口業，泥犂香獄咒青蓮。","published_info":"邱菽園《啸虹生诗钞》,新洲雅苑・雙林寺詩詞輯錄","poet_id":1,"comments":null}}},
    "staticQueryHashes": ["63159454"]}