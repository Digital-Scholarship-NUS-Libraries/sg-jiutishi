{
    "componentChunkName": "component---src-templates-poem-template-js",
    "path": "/poem/邱菽園/〈星洲竹枝詞〉四首選二首/",
    "result": {"pageContext":{"poem":{"id":989,"title":"〈星洲竹枝詞〉四首選二首","year":null,"author_name":"邱菽園","category":"南洋風土","introduction":null,"content":"其二\n陳天蔡地楊為帝，僑界英風想見之。\n只恨百年人事盡，沿村莫唱鼓兒詞。\n\n註：起七字，星洲閩僑通諺也，想見十九世紀前半期，該三姓僑胞之多，今村地域，仍有蔡厝港、楊厝港之名稱，明載官書圖誌，特惜軼事無徵，所謂言不雅訓，行之不遠也乎！\n（編按）陳天蔡地楊為帝，指新加坡早年陳、蔡、楊三姓商人之財雄勢大。\n\n其四\n古橡今文是樹泥，無緣杜甫慰朝饑。\n滿園橡子當鋤草，本意由來喚象皮。\n\n註：杜甫詩言拾橡子以療饑，乃野生榛栗之一種，非星洲山園所培植取膠之樹膠也。加入硫酸以後，變成黑色及有伸縮性，華人呼謂象皮，是借用古樣字以名今樹。其實今樹之樣子，完全廢物，須當草耙，否則因芽侵本，至為害事。林琴男未到過南洋，不見橡樹，彼譯小說談今橡古橡混為一談，是其小疵，未可諱也。\n（編按）樹泥，閩南語樹膠。","published_info":"李慶年編《南洋竹枝詞匯編》","poet_id":0,"comments":"1932年9月11日《星洲日報》“遊藝場”"}}},
    "staticQueryHashes": ["63159454"]}