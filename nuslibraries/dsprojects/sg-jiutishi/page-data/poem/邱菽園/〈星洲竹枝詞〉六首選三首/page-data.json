{
    "componentChunkName": "component---src-templates-poem-template-js",
    "path": "/poem/邱菽園/〈星洲竹枝詞〉六首選三首/",
    "result": {"pageContext":{"poem":{"id":993,"title":"〈星洲竹枝詞〉六首選三首","year":null,"author_name":"邱菽園","category":"歷史事件","introduction":null,"content":"其三\n謀食艱難自古然，那堪膠錫敗年年。\n雙肩一口無他技，休怨當途吝借廛。\n\n註：近年不景氣籠罩南洋，尚有百萬摒擋而來者，以星洲為自由口岸故也。登記法行，無業者與失業者均當受檢。\n\n其四\n人離鄉賤值終風，顧我輕教笑浪同。\n能護女權爭國體，至今人猶憶孫公。\n\n註：禁疫期中，例來將舶乘客，驅上木扣山若干時日。無恥婦女，每假邏守者以笑顰，彼等何知？徒令鄙我者齒冷，愛我者心痛耳！前領事孫士鼎銘仲屢函當局，請改良待遇，分開性別，得覆報可，今又廿餘年矣。\n（編按）本首所寫為南來華僑拘禁於檢疫小島棋樟山。本詩指婦女勾引巡差，不確，實則棋樟山發生多次巡差強姦婦女案件。\n\n其五\n海外移民共去鄉，鄰人南進競飛揚。\n劇憐我是先驅者，丸躍曾無大阪行？\n\n註：三十年前，東倭初行唱導南進論，其時有西村司馬向余索得介紹函，經馬來半島以達緬甸，歸而著書，不十年後，繼是著作，已二三百家。由南進主張以至現實，洵為整個有計劃之企圖，非吾氓所望也。倭語名船曰丸，大阪汽船公司，遠航發展，聊舉一以例其餘。","published_info":"李慶年編《南洋竹枝詞匯編》","poet_id":0,"comments":"1932年10月16日《星洲日報》“遊藝場”"}}},
    "staticQueryHashes": ["63159454"]}