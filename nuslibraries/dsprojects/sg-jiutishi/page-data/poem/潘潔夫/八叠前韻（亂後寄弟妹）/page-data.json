{
    "componentChunkName": "component---src-templates-poem-template-js",
    "path": "/poem/潘潔夫/八叠前韻（亂後寄弟妹）/",
    "result": {"pageContext":{"poem":{"id":203,"title":"八叠前韻（亂後寄弟妹）","year":null,"author_name":"潘潔夫","category":"淪陷時期","introduction":null,"content":"其一\n離鄉去國八經春，漂泊似甘作散人，\n萬里烽烟疑有意，三年掙扎豈無因，\n乍傳故土仍歸漢，更喜桃源不屬秦，\n補屋牽蘿由弟妹，天涯應共慶全身。\n\n其二\n八年踪跡不堪尋，破碎支離物與心，\n忍令田園生虎刺，時從風雨聽龍吟，\n曾經浩劫知交少，重話艱危感慨深，\n為語慈親康健甚，知還欲作倦飛禽。","published_info":"潘潔夫《餐英樓詩稿》","poet_id":22,"comments":null}}},
    "staticQueryHashes": ["63159454"]}