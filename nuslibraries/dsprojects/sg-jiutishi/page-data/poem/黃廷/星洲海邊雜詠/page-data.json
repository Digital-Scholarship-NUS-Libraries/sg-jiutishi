{
    "componentChunkName": "component---src-templates-poem-template-js",
    "path": "/poem/黃廷/星洲海邊雜詠/",
    "result": {"pageContext":{"poem":{"id":905,"title":"星洲海邊雜詠","year":null,"author_name":"黃廷","category":"名勝古跡","introduction":null,"content":"偶步長堤意暢然，茫茫綠水色連天。\n忽聞歌唱淸泉曲，疑是漁舟倚岸邊。\n\n滔滔水勢源流渦，落拓天涯感慨多。\n客裏每懷家國恨，更從何日唱離歌！\n\n蔭翳林樹景怡情，物外逍遙道路平。\n恨缺良朋相共賞，行行復止悒空淸。\n\n一片叢林映眼靑，行人路上影亭亭。\n綿蠻小鳥春情重，弄得新聲惹客聽。\n\n煙霞風送去悠悠，雲既無心水自流。\n底事西山將夕匿，憐蟲依舊一聲愁。","published_info":"李慶年編《南洋竹枝詞匯編》","poet_id":0,"comments":"1919年3月22日《國民日報》“詩選”"}}},
    "staticQueryHashes": ["63159454"]}