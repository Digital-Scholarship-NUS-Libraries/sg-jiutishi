{
    "componentChunkName": "component---src-templates-poem-template-js",
    "path": "/poem/謝松山/百字令・憶陳少蘇先生/",
    "result": {"pageContext":{"poem":{"id":649,"title":"百字令・憶陳少蘇先生","year":null,"author_name":"謝松山","category":"新洲雅苑懷舊集","introduction":"先生歿於一九四三年春，時正馬來亞淪陷後之翌年，亦即檳城鍾靈中學師生遭日寇捕殺最恐怖時期，先生目擊心傷，遂致不起。今年四月五日為先生歸道山五周年紀念，鍾中校友特為之開會追悼，並搜集其生春堂遺著，刊以行世。是日余既為詞以挽之矣，念哲人已遠，風雅道廢，憂患餘生，云何能已！嗟乎！殘山剩水，空懷舊雨之思；月夕花辰，孰證今疑之什。慨時事之滄桑，欲長歌而當哭，爰成《百字令》兩闋藉誌不忘。","content":"其一\n江山如畫，霎時間驟雨、暴風催發。\n儘把酒杯消磊塊，怎奈愁腸如結。\n草滿荒郊，骨埋異域，絳帳汙紅血。\n廣陵人散，傷心千古明月！\n\n憶昔煮酒論文，生春堂上，雛鳳聲清絕。\n白髮詞人高淚眼，慷慨欲追前哲。\n天外雲遮，西窗露冷，幾度添華髮。\n檳榔吟社，重來難免嗚咽！\n\n其二\n滿城風雨，嘆怱怱歸去、道山何速。\n錦繡才華成絕響，惟有青山如簇。\n鬼火高張，人琴盡沓，幕燕同傾覆。\n門牆桃李，淒涼無計三木！\n\n卅載譽遍南洲，人間世事，那復關榮辱。\n高臥荒煙松徑冷，苦菜連根充腹。\n衰草天涯，夕陽古道，寂寞傷遺曲。\n年年今日，那堪酒旗高矗！","published_info":"《南洋商報》1948年4月20日第8版","poet_id":0,"comments":"白髮詞人高淚眼：先生生前贈余詩有「白頭贏得一詞人」之句。\n苦菜連根充腹：先生於淪陷中每高唱劉時中〈上高司監〉元曲以寄慨。"}}},
    "staticQueryHashes": ["63159454"]}