{
    "componentChunkName": "component---src-templates-poem-template-js",
    "path": "/poem/蘇鐵石/題延謙先生止園別墅/",
    "result": {"pageContext":{"poem":{"id":763,"title":"題延謙先生止園別墅","year":null,"author_name":"蘇鐵石","category":"名勝古跡","introduction":null,"content":"不羨平泉羨止園，江村小隱亦桃源。\n寄懷風月留詩卷，閒話滄桑對酒樽。\n知足固應能古樸，避塵自可脱囂煩。\n元龍家學傳來舊，湖海欣看氣意存。\n\n花亭月榭足游觀，別闢幽居傍水灘。\n潮過風簾吟榻冷，雲生石檻酒樽寒。\n飽經田海千般幻，高卧羲皇一枕安。\n清福幾生修得到，人生知足地天寬。\n\n小憇芳園恍輞川，急流勇退羨君賢。\n及時花木迎春早，近水樓臺得月先。\n隔浦潮聲翻枕底，斜陽帆影走簾前。\n江山好景歸詩集，那管滄桑世局遷。\n\n畫閣朱橋卧水心，園花池月伴清吟。\n過門疑是仙家住，此地寧教俗慮侵。\n人爲清閒能習靜，世誰富貴不驕淫。\n老聃知止垂明訓，取義名園寄意深。","published_info":"陳延謙《止園集·附錄·止園吟侶倡和集》","poet_id":0,"comments":null}}},
    "staticQueryHashes": ["63159454"]}