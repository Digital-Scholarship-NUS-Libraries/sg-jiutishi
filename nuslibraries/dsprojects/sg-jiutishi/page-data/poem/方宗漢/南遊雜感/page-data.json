{
    "componentChunkName": "component---src-templates-poem-template-js",
    "path": "/poem/方宗漢/南遊雜感/",
    "result": {"pageContext":{"poem":{"id":910,"title":"南遊雜感","year":null,"author_name":"方宗漢","category":"南洋風土","introduction":"十年十月十九日抵星洲，觀各商店門上蝌蚪縱橫，五腳衢下貧人側身偃臥，橫肱叠股，不堪寓目。坡中華人機關除學校無煙賭具外，其他公館社團，類多吞雲吐霧，捫竹尋花，喧鬧囂塵，實甚於春江上也。漫唱竹枝四首，紀斯遊之所見耳。","content":"小陽十九到星洲，擾擾營營漢子稠。\n把晤還須福建語，方言普及馬來由。\n（【編按】馬來由，即馬來人、馬來語。）\n\n機關百種都齊備，社會一行空應酬。\n麻雀洋煙相徵逐，高歌醉舞出峰頭。\n\n四達康莊眞坦途，南洋首屈號名都。\n嗚嗚轆轆車輪接，嚦嚦嘈嘈夾道呼。\n\n海闊澜回無惡浪，山低林茂有靈株。\n洋樓高聳堪遮日，最是可憐五腳衢。\n（【編按】五腳衢，亦稱五腳基，即商店之騎樓，為流浪漢棲息之地。）","published_info":"李慶年編《南洋竹枝詞匯編》","poet_id":0,"comments":"1924年5月22日《南洋商報》“商餘雜誌”"}}},
    "staticQueryHashes": ["63159454"]}