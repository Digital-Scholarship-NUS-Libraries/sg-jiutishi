{
    "componentChunkName": "component---src-templates-poem-template-js",
    "path": "/poem/謝雲聲/觀第十屆胡姬花展，即次李常棣韻/",
    "result": {"pageContext":{"poem":{"id":795,"title":"觀第十屆胡姬花展，即次李常棣韻","year":null,"author_name":"謝雲聲","category":"南洋風土","introduction":null,"content":"滿場紅紫競爭裁，將去秋風着意開。（本屆花展延至夏曆九月初始開。）\n老我看花情未已，劉郎今度又重來。\n\n連日陰霾不碍花，憑風作態影搖斜。\n縱寬十日花期展，照眼依然絕世華。（胡姬極耐開，花經月不凋。）\n\n博得嘉名祗幾家，遙遙域外亦爭誇。（今年世界胡姬花展，新加坡有人參加，奪得銀盤獎章，並在會中陳列。觀者無不引為光榮。）\n蜘蛛蝴蝶渾成種，花際堪餐一片霞。（有用蜘蛛蘭混蝴蝶蘭別成一種，花美麗可愛。）\n\n狂名自笑擬花奴，情有所鍾不覺迂。\n欲去徘徊留未得，寶山空入一枝無。（今年跑馬場在擴建中，不見有胡姬種出售者。）","published_info":"謝雲聲《海外集》","poet_id":0,"comments":null}}},
    "staticQueryHashes": ["63159454"]}