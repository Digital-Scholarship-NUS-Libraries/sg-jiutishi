{
    "componentChunkName": "component---src-templates-poem-template-js",
    "path": "/poem/新聲詩社雅集作品/丁酉詩人節雙林寺雅集/",
    "result": {"pageContext":{"poem":{"id":679,"title":"丁酉詩人節雙林寺雅集","year":"1957","author_name":"新聲詩社雅集作品","category":"新聲詩社早期作品選","introduction":null,"content":"李俊承\n佳節庚酬唱，天南第一聲。\n只憐為客久，無意以詩鳴。\n吊古懷先哲，匡時仗後生。\n等閑觀世變，宜醉不宜醒。\n\n黎耀楣\n滾滾汨羅水，哀哀楚客心。\n懷才遭世嫉，報國藉屍鍼。\n正義千年表，忠貞萬古吟。\n誰憐民疾苦，何日聽新音。\n\n葉秋濤\n雙林禪院聚吟朋，午日堂堂紀屈平。\n綠水青山潛正氣，美人芳草起詩情。\n道親只覺身難遇，言淡依然意易傾。\n我自瓣香欣一掬，欲從新社聽新聲。","published_info":"《丁酉詩人節雙林寺雅集特刊》","poet_id":0,"comments":null}}},
    "staticQueryHashes": ["63159454"]}