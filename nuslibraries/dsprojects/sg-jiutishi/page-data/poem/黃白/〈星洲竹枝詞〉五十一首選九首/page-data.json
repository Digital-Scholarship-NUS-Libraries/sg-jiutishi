{
    "componentChunkName": "component---src-templates-poem-template-js",
    "path": "/poem/黃白/〈星洲竹枝詞〉五十一首選九首/",
    "result": {"pageContext":{"poem":{"id":939,"title":"〈星洲竹枝詞〉五十一首選九首","year":null,"author_name":"黃白","category":"名勝古跡","introduction":null,"content":"其六\n牛車水過戲園街，多少金釵次第排。\n門外張三與李四，評頭品足數花鞋。\n\n其十\n燕語鶯歌歡樂園，手巾衣帶好風翻。\n嫣然一笑傾城國，惹得行人欲斷腸。\n\n其十一\n鎭日大坡與小坡，王孫公子盡鳴珂。\n良宵夜月秦淮裏，紅袖靑衫樂事多。\n\n（編按）大坡與小坡，華人劃分市區方法，以新嘉坡河北部為大坡，南部為小坡。\n\n其十二\n東南西北路迢迢，煙鎖寒江正漲潮。\n為愛夕陽天氣好，大鐘樓角馬蹄驕。\n\n（編按）大鐘樓，新嘉坡之大鐘樓即維多利亞紀念堂。\n\n其二十一\n升旗山對珍珠山，一水遙連霄漢間。\n去馬來船供指點，碧天無際鳥飛還。\n\n其二十三\n前臨越國背襟江，物景文明愛此邦。\n最是淸朝驚夢醒，大鐘樓上晨鐘撞。\n\n其三十二\n處處危樓颺國旗，森嚴景象冠蠻夷。\n令人最足戄然者，海傍巍峨戰士碑。\n\n其三十三\n歌舞稀奇新世界，蠻腰盡是馬來娘。\n堂堂華冑為何事，也學番奴亡國妝？\n\n其四十四\n燦爛燈光曼舞羅，紅男綠女寄情多。\n良宵一會空相憶，歸路月明悵隔河。\n\n（編按）曼舞羅，新加坡電影院名。","published_info":"李慶年編《南洋竹枝詞匯編》","poet_id":0,"comments":null}}},
    "staticQueryHashes": ["63159454"]}