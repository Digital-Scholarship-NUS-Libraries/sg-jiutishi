{
    "componentChunkName": "component---src-templates-poem-template-js",
    "path": "/poem/周慶芳/夜登雲南園高岡（四首）/",
    "result": {"pageContext":{"poem":{"id":856,"title":"夜登雲南園高岡（四首）","year":null,"author_name":"周慶芳","category":"名勝古跡","introduction":null,"content":"曲徑盤空去，寒光照客衣。\n雲南園上望，黌宇盡峨巍。\n\n庠序共燈炯，裕廊起化均。\n咿唔思往昔，恍在鷺江濱。\n\n竚立高岡望，漁燈映海空。\n蒼茫獅島夜，樂此播春風。\n\n大地方沉睡，碧空星月明。\n歸跫風露裏，相應讀書聲。","published_info":"周慶芳《象山筠海樓吟稿》","poet_id":0,"comments":null}}},
    "staticQueryHashes": ["63159454"]}