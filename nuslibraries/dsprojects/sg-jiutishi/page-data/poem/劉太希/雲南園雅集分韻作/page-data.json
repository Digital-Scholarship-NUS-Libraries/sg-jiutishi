{
    "componentChunkName": "component---src-templates-poem-template-js",
    "path": "/poem/劉太希/雲南園雅集分韻作/",
    "result": {"pageContext":{"poem":{"id":40,"title":"雲南園雅集分韻作","year":"0","author_name":"劉太希","category":"文藝活動","introduction":null,"content":"夙歲江南褉飲處，常泛靑溪桃葉渡。\n別來空憶小姑顏，已是南瀛三載住。\n今年太學紀盛典，四百菁莪出庠序。\n春風桃李樂絃歌，萬眾欣騰瀕日暮。\n老我居夷德不孤，講舍偷閑狎鷗鷺。\n茲邦游賞殊寂寥，雲南園境差堪賦。\n炎洲得此觴詠地，美景芳辰詎容負。\n千年庚子接癸丑，王謝羣賢萃庭戶。\n琳琅大什幸觀成，一一鶴聲飛繞樹。\n卻憐嘉會無長筵，枵腹鏖詩亦奇趣。\n勝流圖詠例堪循，安得龍眠來染素。","published_info":"劉太希《竹林精舍詩（附詞錄）》","poet_id":5,"comments":null}}},
    "staticQueryHashes": ["63159454"]}