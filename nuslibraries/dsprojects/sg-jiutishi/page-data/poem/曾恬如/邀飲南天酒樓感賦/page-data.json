{
    "componentChunkName": "component---src-templates-poem-template-js",
    "path": "/poem/曾恬如/邀飲南天酒樓感賦/",
    "result": {"pageContext":{"poem":{"id":921,"title":"邀飲南天酒樓感賦","year":null,"author_name":"曾恬如","category":"名勝古跡","introduction":"【編按】南天酒樓，新加坡酒樓名。","content":"南來異域嘆蹉跎，天步艱難恨若何！\n酒滿瓊杯我且醉，樓中人又放狂歌。\n\n昨宵獨坐把燈挑，今夕登樓恨未消。\n塵海茫茫原是夢，憂愁且在醉中消。\n\n鄉思依依夢寐頻，天涯我是倦遊人。\n長安雖樂終非計，漫道桃源好避秦。\n\n蜉寄人間如夢癡，淒涼身世有誰知？\n何當解去腐中苦，月下風前只賦詩。","published_info":"李慶年編《南洋竹枝詞匯編》","poet_id":0,"comments":"1927年6月11日《南洋商報》“商餘雜誌”"}}},
    "staticQueryHashes": ["63159454"]}