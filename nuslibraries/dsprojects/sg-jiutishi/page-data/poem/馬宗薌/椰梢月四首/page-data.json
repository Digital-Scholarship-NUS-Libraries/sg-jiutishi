{
    "componentChunkName": "component---src-templates-poem-template-js",
    "path": "/poem/馬宗薌/椰梢月四首/",
    "result": {"pageContext":{"poem":{"id":238,"title":"椰梢月四首","year":null,"author_name":"馬宗薌","category":"南洋風土","introduction":null,"content":"梢頭明月映芭蕉，漫向深閨慰寂寥。\n相對縱然無一語，得親玉影亦魂銷。\n\n古椰高聳勢參天，髣髴團圞枝上懸。\n只恐纖纖輕欲墜，忙扶蕉葉託嬋娟。\n\n淸輝繞樹景難描，體態婀娜似撒嬌。\n託生卿雲斜徙倚，微風吹動影千條。\n\n月逢三五慶團圓，玉影翩翩掛樹巔。\n我欲療飢餐秀色，蟾宮長伴廣寒仙。","published_info":"馬宗薌《吟香詩集》","poet_id":23,"comments":null}}},
    "staticQueryHashes": ["63159454"]}