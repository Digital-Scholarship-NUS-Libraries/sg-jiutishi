{
    "componentChunkName": "component---src-templates-poem-template-js",
    "path": "/poem/邱菽園/〈星洲竹枝詞〉四首/",
    "result": {"pageContext":{"poem":{"id":1007,"title":"〈星洲竹枝詞〉四首","year":null,"author_name":"邱菽園","category":"南洋風土","introduction":null,"content":"其一\n各族新年各個新，兜溫麻汝不須春。\n占星候月球公轉，都是團團大地人。\n\n註：兜溫麻汝，馬來語呼新年也。居留星洲，各族新年頗不一致，有占星者，有候月者，有依憑地球公轉者，大概可四物種，各行其是。\n（編按）兜溫麻汝，馬來語Tahun Bahru。\n\n其二\n靑紅衣服五溪蠻，纏臂金光映腳環。\n眼熱南來諸稚女，巫裝剪地過唐山。\n\n註：剪地，又作煎低，馬來語呼美麗也。華僑婦女，好改著馬來裝，揆其心理，稱量價格，馬來裝在質在量比較華裝昂貴而侈靡，不覺為虛榮心所侈奪矣。\n（編按）馬來語Chantek美麗。\n\n其三\n卡戍由來洗禮佳，淺拖涼快好行街。\n微聞巴打思封腳，誰信鞋王事不偕。\n\n註：馬來語之卡戍洗禮，即閩語之鞋拖也，又叫淺拖。鞋王巴打氏，到星洲遊歷一次，據彼眼光斷定，星洲各族，跣步者多，應需著鞋，大有奇貨可居之成算。而抑知南洋群島以氣候長熱之關係，久謚為「赤腳州府」，孝子慈孫，世不能改，星洲豈得而例外哉！\n註：卡戍洗禮，馬來語Kasut Seret。巴打氏，即Bata，鞋牌名。\n\n其四\n紈扇輕衫溽暑天，中華文明詡翩翩。\n南洋其八全無用，臥筐終年等棄捐。\n\n註：其八，馬來語呼扇也，南洋此物絕無。或者歌伶及舞女手中，偶一見之耳。\n（編按）其八，馬來語Kipas。","published_info":"李慶年編《南洋竹枝詞匯編》","poet_id":0,"comments":"1933年5月7日《星洲日報》“遊藝場”"}}},
    "staticQueryHashes": ["63159454"]}