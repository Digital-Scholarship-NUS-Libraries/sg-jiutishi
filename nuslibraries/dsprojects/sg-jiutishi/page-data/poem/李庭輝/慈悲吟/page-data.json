{
    "componentChunkName": "component---src-templates-poem-template-js",
    "path": "/poem/李庭輝/慈悲吟/",
    "result": {"pageContext":{"poem":{"id":130,"title":"慈悲吟","year":null,"author_name":"李庭輝","category":"南洋風土","introduction":null,"content":"南洋多豪富，膠錫硬倉庫。\n月入疊百萬，賦稅自有數。\n量珠雙角山，得新便棄故。\n爭寵鬥嫵媚，讒譖互嫉妒。\n或馳車過市，威猛如狼虎。\n櫻唇兼楚腰，裊娜金蓮步。\n流連飲醇醪，蠻舞過夜午。\n挾妓天明歸，一覺又日暮。\n或幸大社團，八仙博貨賂。\n高喝呼盧雉，酬答醒商賈。\n用是積功德，玉紳堪羨慕。\n民飢能施粥，移殖頻相顧。\n爾民之利益，公會爲爾護。\n以此咸感激，示謝俱依附。\n諸公眞慈悲，賤役我能赴。\n日唯求兩餐，夜唯求一住。\n世世爲勞力，兒女毋教傅。\n炎荒好天氣，單衣可粗布。\n主人連雲宅，我家對門住。\n主人如有用，一一依吩咐。","published_info":"李庭輝《雞肋集》","poet_id":17,"comments":null}}},
    "staticQueryHashes": ["63159454"]}