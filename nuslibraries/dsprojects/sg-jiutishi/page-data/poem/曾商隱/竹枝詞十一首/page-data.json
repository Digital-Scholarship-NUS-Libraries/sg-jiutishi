{
    "componentChunkName": "component---src-templates-poem-template-js",
    "path": "/poem/曾商隱/竹枝詞十一首/",
    "result": {"pageContext":{"poem":{"id":1119,"title":"竹枝詞十一首","year":null,"author_name":"曾商隱","category":"淪陷時期","introduction":"戌寅春，余避寇亂南來，不料壬午年南洋亦復捲入漩渦，風聲鶴唳，草木皆兵，牛鬼蛇神，滄桑變換，就余耳目所聞所見者，編為竹枝詞以記其事。","content":"其一\n不是尋常汗漫遊，老年重到海洋洲。\n天教閱歷換新樣，萬里風雲眼底收。\n\n其二\n萊茵早劃緩衝區，一旦公然自解除。\n失北涓涓君不望，舐糠及米河無餘。\n\n其三\n無端敵騎壓城來，倚仗英人作仲裁。\n畢竟養虎遺自患，滔天歐戰乃重開。\n\n其四\n波蘭平地起波瀾，蠶食形成不可閒。\n抗戰期間剛二九，山河遍染血痕殷。\n\n其五\n摧枯拉朽劇堪哀，被難三天志已灰。\n便説支撐東印度，降旛還出萬隆臺。\n\n其六\n前度嬰城好幾時，後方成烈賴支持。\n者番中道偏降敵，累友軍單刻刻危。\n\n其七\n防胡慘淡築長城，一旦驚聞缺口崩。\n數世英名今掃地，威芝城下早吞聲。\n\n其八\n立國波羅的海門，丹南那北水中分。\n應知綿薄終難振，驀地強梁一口吞。\n\n其九\n東南弱小復誰憐，力竭聲嘶豈偶然？\n天演早分優劣勢，沙蟲猿鶴奈何天。\n\n其十\n南歐慘霧鬱沉沉，數載殷勤向軸心。\n爭地爭城爭不已，空勞萬里海潮音。\n\n其十一\n掀天事業豈尋常？附驥當然不可長。\n中道一時松吸力，焦頭爛額一命傷。","published_info":"李慶年編《南洋竹枝詞匯編》","poet_id":0,"comments":"1946年10月30日《南洋商報》“和平·南洋詩壇”"}}},
    "staticQueryHashes": ["63159454"]}