{
    "componentChunkName": "component---src-templates-poem-template-js",
    "path": "/poem/胡超球/崖門吊古（四首）/",
    "result": {"pageContext":{"poem":{"id":663,"title":"崖門吊古（四首）","year":null,"author_name":"胡超球","category":"新洲雅苑懷舊集","introduction":null,"content":"其一\n荒崖落木晚蕭蕭，愁絕國魂未可招。\n大地久無乾淨土，遺民猶痛革除朝。\n中原北望天如醉，胡馬南來氣更驕。\n曾是當年爭戰處，鼓聲隱隱挾寒潮，\n\n其二\n風景依然故國非，汴杭回首淚頻揮。\n河山到此成孤注，車蹕終難奮六飛。\n夢斷蜀天鵑有恨，魂傷華表鶴安歸。\n我來憑弔無窮感，欲把金戈挽落暉。\n\n其三\n元宋興亡跡已陳，天南忠義認江濱。\n十年波浪崖邊石，一炬樓船刼後塵。\n慘向龍髯攀帝子，忍看魚腹葬孤臣。\n行人莫問前朝事，煙雨含愁草不春。\n\n其四\n天意茫茫且莫論，難憑赤手挽乾坤。\n胡塵洞口江山黯，海氣橫翻日月昏。\n南渡只今餘廢壘，西泠而外幾忠魂。\n慚他匹馬居庸出，北竄荒沙亦至尊。","published_info":"《南洋商報》1949年6月27日第8版","poet_id":0,"comments":null}}},
    "staticQueryHashes": ["63159454"]}