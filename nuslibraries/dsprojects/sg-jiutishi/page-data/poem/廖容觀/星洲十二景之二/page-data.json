{
    "componentChunkName": "component---src-templates-poem-template-js",
    "path": "/poem/廖容觀/星洲十二景之二/",
    "result": {"pageContext":{"poem":{"id":721,"title":"星洲十二景之二","year":null,"author_name":"廖容觀","category":"新聲詩社早期作品選","introduction":null,"content":"一、晴空飛隼（電纜車）\n彼岸一衣帶水遙，纜車飛渡樂高標。\n凌空不藉翎毛翼；越海胥憑兩鋼條。\n宛是星球沿定軌；還如鳥隊翺長霄。\n當窗遼望風光闊，錦簇雲團叠碧寥。\n\n二、碧浪淘沙（聖淘沙）\n環遊勝境聖淘沙，捨艇隨登瀏覽車。\n四面波光延海隩；幾張帆影在天涯。\n棕隄湖泊多情韻；石館珊瑚顯物華。\n仿古炮台尤醒眼，諸般玩藝足爲誇。\n","published_info":"《新加坡新聲詩社百期社課選輯》","poet_id":0,"comments":null}}},
    "staticQueryHashes": ["63159454"]}