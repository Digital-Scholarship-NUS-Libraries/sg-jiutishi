{
    "componentChunkName": "component---src-templates-poem-template-js",
    "path": "/poem/宛若/石叻竹枝詞/",
    "result": {"pageContext":{"poem":{"id":901,"title":"石叻竹枝詞","year":null,"author_name":"宛若","category":"南洋風土","introduction":"【編按】石叻，新加坡別稱。","content":"渡海優游短景催，逢迎新客進椰杯。\n先生不及冬瓜色，猶帶中原土性來。\n（向者，新客至，地主飲以冬瓜荸薺湯，聞之顧鍾華。）\n\n胸間卐字放金光（見楞嚴經，言印度人也），抹額牛脂異樣妝。\n怪底朱唇似猩血，晚妝才罷吃檳榔。\n\n一盞蘇蘇點碎冰，馬來語好付誰聽？\n西崽解識心中熱，捧出晶盤愛可林（冰糕也）。\n（【編按】蘇蘇，馬來語牛乳Susu。愛可林，英語雪糕Ice cream。）\n\n細葉名茶出武夷，哥窯茶盞小於錢。\n偶然一吸渾吞盡，七碗風生大可憐（閩中茗飲，盃壺極小，余初見，疑為酒也）。\n\n急鼓繁弦第幾回？笙歌如沸好風催。\n藕花大氣新涼峭，爭吃街頭豆腐來。","published_info":"李慶年編《南洋竹枝詞匯編》","poet_id":0,"comments":"1918年6月11日《國民日報》“文學俱樂部”"}}},
    "staticQueryHashes": ["63159454"]}