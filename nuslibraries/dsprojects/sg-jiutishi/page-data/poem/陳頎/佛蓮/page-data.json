{
    "componentChunkName": "component---src-templates-poem-template-js",
    "path": "/poem/陳頎/佛蓮/",
    "result": {"pageContext":{"poem":{"id":804,"title":"佛蓮","year":null,"author_name":"陳頎","category":"佛語禪心","introduction":null,"content":"心證菩提萬念捐，跏趺坐處便生蓮。\n香淸益遠花長艷，水靜無波露正圓。\n祇爲色空來五蘊，不期壽相亦千年。\n亭亭凈植泥何有，隨喜人天結善緣。\n\n瓔珞繽紛現色身，楞伽會上法蓮新。\n一池水靜堪窺月，十里香淸不借春。\n慧眼豈惟無我相，婆心應是屬仁人。\n大千世界恒河劫，乞藉慈雲護俗塵。\n\n脩得金剛不壞身，曇蓮偶現凈埃塵。\n湖心月墮空生色，水面花開夏勝春。\n欲問萍踪成妙果，漫憑蘭佩説前因。\n茫茫苦海無涯岸，願借慈航渡覺津。","published_info":"陳紫杖《紫杖詩稿》","poet_id":0,"comments":null}}},
    "staticQueryHashes": ["63159454"]}