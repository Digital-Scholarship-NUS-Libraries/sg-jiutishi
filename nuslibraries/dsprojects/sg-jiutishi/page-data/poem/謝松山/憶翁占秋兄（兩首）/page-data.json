{
    "componentChunkName": "component---src-templates-poem-template-js",
    "path": "/poem/謝松山/憶翁占秋兄（兩首）/",
    "result": {"pageContext":{"poem":{"id":646,"title":"憶翁占秋兄（兩首）","year":null,"author_name":"謝松山","category":"新洲雅苑懷舊集","introduction":"占秋兄死經年矣，追念舊遊，恍如夢寐，偶檢遺墨，不知涕泗之何從也。","content":"其一\n遙知墓木已披芊，塚上西風又一年。\n撒手君原憎俗世，招魂誰與送冥錢。\n美人香草多愁思，妙質奇才詎偶然。\n泉下有靈應掛慮，遺孤何日得言旋。\n\n其二\n青山依舊水雲光，往事周旋倍可傷。\n遺稿未收新畫本，微言無復故人狂。\n悠悠世路愁衣食，寂寂空庭仰屋梁。\n老去情懷偏易感，一尊相對總難忘。","published_info":"《南洋商報》1947年1月8日第11版","poet_id":0,"comments":null}}},
    "staticQueryHashes": ["63159454"]}