{
    "componentChunkName": "component---src-templates-poem-template-js",
    "path": "/poem/陳笑紅/哭某校書并序/",
    "result": {"pageContext":{"poem":{"id":907,"title":"哭某校書并序","year":null,"author_name":"陳笑紅","category":"星洲風月","introduction":"得一知己難，而欲於裙釵中得一知己尤難。余年未弱冠，輟學南行，今數年矣，所相識者，何可勝數，然大都泛泛交耳。某月，結識某校書，校書有大家閨秀氣，且生性聰穎，頗通翰墨，待人以禮，接物以和，無媚容，無傲骨，與余一見如故，彼此傾心。\n校書雖墮樂籍，然其非其願，常感慨身世，對余作楚囚泣，余惟慰之而已。方謂得一知己，可以無憾，從此卿卿我我，燕燕鶯鶯，又何難作鶼鶼之比翼耶？豈意好事多磨，轉瞬而水流花謝，某日，竟沒於非命，余過其室，則惟有剩粉殘脂而已。嗚呼，人非木石，誰能無情，逝者長已矣，生者其何以為情？緣於黃昏人靜，夜半無聊時，勉成六絕以哭之！","content":"燈前絮語話平生，唧唧噥噥到五更。\n同此飄零同此恨，相憐相感不勝情！\n\n冰肌玉骨憶芳容，路隔幽冥訊不通。\n獨有畫中遺影在，可憐消瘦似阿儂。\n\n與卿敘處幾多時，噩耗來傳劇可悲！\n涕嘆人生如夢幻，我生何日展愁眉？\n\n而今隻影獨徘徊，往事思量總可哀！\n血淚沾衣流不輟，此身恨未到泉台！\n\n思卿一日似三秋，麥飯香醪墓下投。\n堪信紅顏多薄命，此恨綿綿幾時休？\n\n斷腸人寫斷腸詩，回憶當年事可悲！\n物在人亡無限恨，忍看剩粉與殘脂！","published_info":"李慶年編《南洋竹枝詞匯編》","poet_id":0,"comments":"1919年10月7日《總匯新報》“新聞屑”"}}},
    "staticQueryHashes": ["63159454"]}