{
    "componentChunkName": "component---src-templates-poem-template-js",
    "path": "/poem/曾心影/題嶺南陳璇珍詞人《微塵館詞鈔》兼序/",
    "result": {"pageContext":{"poem":{"id":626,"title":"題嶺南陳璇珍詞人《微塵館詞鈔》兼序","year":null,"author_name":"曾心影","category":"新洲雅苑懷舊集","introduction":"陳璇珍詞人，以蛾眉學士，而請纓抗戰，馳騁萬里外，下馬草露布，現代之花木蘭、秦良玉也。至其文，其字，其詩，其詞，其畫，踔厲風發，兼通眾長，自成一家，抗衡時輩，烜赫當世，晻靄靈人，其創作精神，幾於「宇宙在乎手，萬物在乎身」矣。陳璇珍詞人所著《微塵館詞鈔》，咳唾珠玉，叱咤風雲，〈江南憶〉十九闋，〈秋月〉、〈戰場〉、〈軍次〉、〈臘鼓〉，情深易安，氣邁太白。近體詩興，律絕俱勝，迥拔清籟，鶴鳴九臯，數當代詞輩，皓魄前身，滄海子夜，崑侖曉鐘。","content":"微塵世界愛兼憎，風雨人間自晦明。\n萬裏詩魂塞上曲，一生詞韻雪中情。\n蛾眉傳檄九州遠，翠袖添香五嶺平。\n幕府歸來春晼晚，紅棉如海著歡迎。","published_info":"1960年2月28日刊於《南洋商報》","poet_id":0,"comments":null}}},
    "staticQueryHashes": ["63159454"]}