{
    "componentChunkName": "component---src-templates-poem-template-js",
    "path": "/poem/程仰呂/〈星洲竹枝詞〉十一首選六首/",
    "result": {"pageContext":{"poem":{"id":985,"title":"〈星洲竹枝詞〉十一首選六首","year":null,"author_name":"程仰呂","category":"南洋風土","introduction":null,"content":"其一\n長春不老萬千年，信是南洋別有天。\n熱帶旅行偏不熱，重重樹影作雲簾。\n\n其二\n星洲風俗費疑猜，習相成風實怪哉！\n海上腥風聞不得，癡人偏為吃風來。\n\n（編按）吃風，南洋稱遊玩為吃風。\n\n其五\n歡聲一路鬧喧嘩，開路先鋒是女娃。\n手捧蕉盤身負劍，如何緘口用刀叉？\n\n其六\n彩蓬裝點為輝煌，中有神人魔力強。\n能避橫磨十萬劍，袒裎裸裼任遨翔。\n\n（編按）以上二首描述遊神隊伍。\n\n其七\n碧山亭下萬人緣，會鬧盂蘭又一年。\n擁擠電車無處坐，迎風長價兩毛錢。\n\n（編按）萬人緣，碧山亭墳場曾舉辦萬人緣會，招撫亡魂。\n\n其十\n印度正逢森寶節，中華惜起上元節。\n蟾宮明月人皆望，黑白紅黃無論誰。","published_info":"李慶年編《南洋竹枝詞匯編》","poet_id":0,"comments":null}}},
    "staticQueryHashes": ["63159454"]}