{
    "componentChunkName": "component---src-templates-poem-template-js",
    "path": "/poem/鄭成勛/記亂（六首存四）/",
    "result": {"pageContext":{"poem":{"id":821,"title":"記亂（六首存四）","year":null,"author_name":"鄭成勛","category":"淪陷時期","introduction":null,"content":"破壞長橋伏水湄，義軍炸藥逞雄威。\n須臾敵砲連天響，處處民家盡掩扉。\n\n消息紛傳勢已非，彈丸小鎮受包圍。\n居民盡似驚弓鳥，携女牽兒各自飛。\n\n深山僻徑有同行，等是離家避戰爭。\n樹上啼猿驚砲火，欲升旋下作悲鳴。\n\n亂槍聲裏月華生，遍照新村茅屋明。\n無數迷途逃難者，尋妻覓子淚同傾。","published_info":"鄭成勛《樵隱詩集》","poet_id":0,"comments":null}}},
    "staticQueryHashes": ["63159454"]}