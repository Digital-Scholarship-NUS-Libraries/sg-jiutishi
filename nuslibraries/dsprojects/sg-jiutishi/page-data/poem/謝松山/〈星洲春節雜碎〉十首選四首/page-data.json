{
    "componentChunkName": "component---src-templates-poem-template-js",
    "path": "/poem/謝松山/〈星洲春節雜碎〉十首選四首/",
    "result": {"pageContext":{"poem":{"id":1115,"title":"〈星洲春節雜碎〉十首選四首","year":null,"author_name":"謝松山","category":"南洋風土","introduction":null,"content":"其五\n車水馬龍日夜馳，艷妝兒女鬥新奇。\n尋芳愛向公園路，攜手雙雙共謔戲。\n\n其七\n海外風光別有天，鶯聲燕語鬥嬋娟。\n惱人最是黃梅雨，欲出風頭不健全。\n\n其八\n遊藝場中走馬來，霓虹燈下共徘徊。\n歌臺舞榭渾無賴，紅袖靑衫笑語陪。\n\n其十\n加東道上逐輕塵，習習涼風吹海濱。\n此是桃源眞世外，閒中消受百忙身。","published_info":"李慶年編《南洋竹枝詞匯編》","poet_id":0,"comments":"1948年3月3日《南洋商報》“和平·南洋詩壇”"}}},
    "staticQueryHashes": ["63159454"]}