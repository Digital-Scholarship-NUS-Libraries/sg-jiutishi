{
    "componentChunkName": "component---src-templates-poem-template-js",
    "path": "/poem/謝雲聲/再次韻觀胡姬花展/",
    "result": {"pageContext":{"poem":{"id":794,"title":"再次韻觀胡姬花展","year":null,"author_name":"謝雲聲","category":"南洋風土","introduction":null,"content":"如今花市重胡姬，異種西東薈有期。\n突破尋常花卉例，開來百日好花時。（「花無百日紅」一語，已不復存在矣。）\n\n品評顏色到姚黃，未肯低頭殿衆芳。\n縱得一瓢猶可寄，絲絲噓氣散微香。（有以胡姬培植在椰瓢上者。）\n\n生平溫柔絕世姿，憐香晨夕最宜時。\n家風不識從何説，一任詞人着意思。\n\n溫寒兩帶種還無，不長樓台長缽隅。\n難把丹靑描一一，蜂踪蝶影總模糊。\n\n梅花剛放西湖西，猶憶遊時漫品題。\n今日看花己花眼，依稀花瓣認瓠犀。\n（甲戌遊杭州西湖，在孤山題詠數詩。）\n\n輕盈花態玉釵斜，再約明年歲月賒。\n準辦花奴娛晚景，相逢莫說我名家。","published_info":"謝雲聲《海外集》","poet_id":0,"comments":null}}},
    "staticQueryHashes": ["63159454"]}