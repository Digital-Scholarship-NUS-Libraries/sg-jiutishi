{
    "componentChunkName": "component---src-templates-poem-template-js",
    "path": "/poem/邱菽園/〈星洲竹枝詞〉六首選二首/",
    "result": {"pageContext":{"poem":{"id":992,"title":"〈星洲竹枝詞〉六首選二首","year":null,"author_name":"邱菽園","category":"南洋風土","introduction":null,"content":"其一\n舊毯木屐背包登，登岸攏歸客館層。\n第一信條中夜起，照頭沖浴冷於冰。\n\n註：新客頭之指揮新客，以一日三四回沖涼為衛生秘訣，尤須夜後雞鳴前從事，淋至齒戰唇皺指甲白，不准少休，以今觀之，一何酷哉！雖然，之慈母有以緊纏女腳為愛，與嚴師之勤架體罰生徒為善者，又何怪乎客頭？幸而今時有稍知其非者矣！\n\n其二\n胡越交譏各一時，六朝北韃訐南夷。\n唐山新客來三日，滿口巫言詈漢兒。\n\n註：輕薄是俗人常態，華僑多來自鄉間，不脫俚氣，初習馬來語必從罵人極猥褻者先學之，略能上口，自鳴得意，以示彼非新客也者，一何可哂！","published_info":"李慶年編《南洋竹枝詞匯編》","poet_id":0,"comments":"1932年10月16日《星洲日報》“遊藝場”"}}},
    "staticQueryHashes": ["63159454"]}