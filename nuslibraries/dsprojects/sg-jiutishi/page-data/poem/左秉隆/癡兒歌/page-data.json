{
    "componentChunkName": "component---src-templates-poem-template-js",
    "path": "/poem/左秉隆/癡兒歌/",
    "result": {"pageContext":{"poem":{"id":499,"title":"癡兒歌","year":null,"author_name":"左秉隆","category":"左秉隆詩選","introduction":null,"content":"汝吾冢子生於坡，名汝坡生喜若何。\n彌月坡人走相慶，梨觴三日醉顏酡。\n祝汝聰明過乃父，但有通顯無轗軻。\n汝之嫡母尤汝惜，時置懷抱頻撫摩。\n不幸一朝舍汝去，汝扶櫬返淚痕多。\n稍長延師課汝讀，弟兄同塾相磋磨。\n汝最沉潛不好弄，讓弟先登童子科。\n猶曰晚成乃大器，其如禍降從天何。\n辛丑孟春謁祖墓，紙錢灰飛驚回顧。\n裾焚延及背後衣，皮焦肉爛無完處。\n倒身滾地躍復興，火滅靈魂飛已去。\n當時不省招汝魂，此錯九州鐵難鑄。\n扶汝歸來療汝傷，更遣巫師開道場。\n汝傷雖療魂不返，從此汝遂成痴郎。\n有時暫醒旋如故，縱有仙丹不肯嘗。\n汝痛何時能自愈，徒錐我心割我腸。\n我腸欲斷心已摧，魂兮魂兮尚歸來。","published_info":"左秉隆《勤勉堂詩鈔》","poet_id":0,"comments":null}}},
    "staticQueryHashes": ["63159454"]}