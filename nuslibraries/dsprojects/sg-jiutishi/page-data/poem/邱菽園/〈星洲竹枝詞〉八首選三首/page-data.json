{
    "componentChunkName": "component---src-templates-poem-template-js",
    "path": "/poem/邱菽園/〈星洲竹枝詞〉八首選三首/",
    "result": {"pageContext":{"poem":{"id":991,"title":"〈星洲竹枝詞〉八首選三首","year":null,"author_name":"邱菽園","category":"南洋風土","introduction":null,"content":"其三\n兌換銀錢小櫃檯，儼然專利吉寧才。\n舊時地主成何事？長日優游是馬來。\n\n註：記二十年前作英京遊者吿我，倫敦無兌換小錢臺也。星洲不然，業此者一色吉寧人，此是彼族專長，華僑學之未能，非弗位也。馬來工商均不競，成何事？猶英語所謂Fit For What者是。\n（編按）吉寧，統稱印度人。馬來，馬來人。\n\n其四\n單吹銅笛奏咿呀，新婿臨門贅婦家。\n再世傳宗觀念易，丈人遺產得瓜沙。\n\n註：瓜沙，馬來語，又譯掛砂，包括代表信託及承襲遺產一切之一切。僑氓招婿如子者多，與國內世守之宗法社會，意念殊矣。\n（編按）瓜沙，馬來語Kuasa。\n\n其八\n不因老態日龍鍾，才被人呼大伯公。\n好占便宜貪白吃，加冠進爵此名崇。\n\n註：大伯公本義是呼神話中之社公，即土地也。華僑對此，另有泛義，如指飲局眾中獨坐不叫花者是。比來禁娼，罕遇適用，再復數年，後生聆此，當有不知所謂者。","published_info":"李慶年編《南洋竹枝詞匯編》","poet_id":0,"comments":"1932年10月2日《星洲日報》“遊藝場”"}}},
    "staticQueryHashes": ["63159454"]}