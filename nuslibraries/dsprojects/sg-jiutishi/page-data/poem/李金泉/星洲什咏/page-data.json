{
    "componentChunkName": "component---src-templates-poem-template-js",
    "path": "/poem/李金泉/星洲什咏/",
    "result": {"pageContext":{"poem":{"id":165,"title":"星洲什咏","year":null,"author_name":"李金泉","category":"名勝古跡","introduction":null,"content":"一、夜半濤聲（東海岸公園）\n高樓聳立瞰淸波，日暮飛帆結伴過。\n遠嶼燈光搖水影，中天月色透雲羅。\n洶濤節拍催眠曲，短笛音吹子夜歌。\n有此江山如畫境，休教歲月任蹉跎。\n\n二、四時春色（植物園）\n植物芳園絕市塵，千紅萬紫四時春。\n名花異木堪娛目，淑氣淸風足爽神。\n傍晚談情多愛侶，凌晨運動少閒人。\n各方遊客感欣賞，準擬來年再問津。\n\n三、漁舟唱晚（海島）\n羨煞漁村世外人，逍遙自在不辭貧。\n飛鷗海燕常爲偶，列嶼群山共比鄰。\n撒網垂釣隨小艇，乘風破浪逐金鱗。\n歸舟日暮歌聲裊，恍若身居彭蠡濱。\n\n四、屋陣朝曦（組屋）\n乍現朝曦景氣醒，家家勞作晚方停。\n上樓堪誦登高賦，入宇休吟陋室銘。\n門外風聲傳鐵馬，床前月色照銀屏。\n巍峨壯偉嘆觀止，直指雲霄欲摘星。","published_info":"李金泉《半閑軒詩詞集》","poet_id":18,"comments":null}}},
    "staticQueryHashes": ["63159454"]}