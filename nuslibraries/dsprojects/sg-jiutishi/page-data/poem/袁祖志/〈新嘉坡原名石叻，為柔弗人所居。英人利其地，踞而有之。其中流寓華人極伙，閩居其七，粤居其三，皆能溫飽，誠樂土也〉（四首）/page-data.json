{
    "componentChunkName": "component---src-templates-poem-template-js",
    "path": "/poem/袁祖志/〈新嘉坡原名石叻，為柔弗人所居。英人利其地，踞而有之。其中流寓華人極伙，閩居其七，粤居其三，皆能溫飽，誠樂土也〉（四首）/",
    "result": {"pageContext":{"poem":{"id":364,"title":"〈新嘉坡原名石叻，為柔弗人所居。英人利其地，踞而有之。其中流寓華人極伙，閩居其七，粤居其三，皆能溫飽，誠樂土也〉（四首）","year":null,"author_name":"袁祖志","category":"名勝古跡","introduction":null,"content":"其一\n鬱鬱葱葱氣實佳，天留海外好生涯。\n多他開闢蠶叢力，補斡功堪媲女媧。\n \n其二\n不必移民民自至，不須移粟粟常盈。\n四時雨露無霜雪，草木欣欣總向榮。\n \n其三\n家家營得好菟裘，高駕驊骝任意遊。\n銀燭兩行賓四座，居然南面小諸侯。\n \n其四\n不堪前此溯荒蕪，六十年來景象殊。\n實為吾民開樂國，漫矜他族展輿圖。","published_info":"袁祖志《海外吟》","poet_id":0,"comments":null}}},
    "staticQueryHashes": ["63159454"]}