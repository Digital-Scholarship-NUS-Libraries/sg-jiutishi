{
    "componentChunkName": "component---src-templates-poem-template-js",
    "path": "/poem/文大衡/〈南洋竹枝詞〉十二首選六首/",
    "result": {"pageContext":{"poem":{"id":981,"title":"〈南洋竹枝詞〉十二首選六首","year":null,"author_name":"文大衡","category":"南洋風土","introduction":null,"content":"其二\n纖纖赤足踏輕塵，細嚼檳榔染絳唇。\n最是狂奴相對舞，東施偏解效西顰。\n\n其三\n獨木輕舟水上居，水行張目走如魚。\n船頭擲下靑蝴蝶，海底還來合浦珠。\n\n（編按）過去新加坡碼頭有武吉斯人Bugis，划小舟於海上，每當遊客擲錢幣於水，即潛入水中拾取。\n\n其四\n拖鞋赤足麵團團，巴蝨街頭每坐餐。\n聞說家財稱巨萬，野人生活最相安。\n\n（編按）巴蝨，亦稱巴剎，即馬來文Pasar市場之音譯。\n\n其六\n語言隔閡客情乖，異域尋仇極可哀。\n最怪瓊州與潮籍，操戈同打百閩牌。\n\n其七\n辮髮垂垂畢竟賢，雖無知識也貞堅。\n勝他數典竟忘祖，自侈臣於不列顚。\n\n（編按）土著化華人以英國為效忠對象。\n\n其八\n金字招牌任短長，英文橫列漢文旁。\n驅車看取全城景，莫認他鄉坐故鄉。","published_info":"李慶年編《南洋竹枝詞匯編》","poet_id":0,"comments":null}}},
    "staticQueryHashes": ["63159454"]}