{
    "componentChunkName": "component---src-templates-poem-template-js",
    "path": "/poem/邱菽園/元月十六夕新嘉坡即事诗并序/",
    "result": {"pageContext":{"poem":{"id":894,"title":"元月十六夕新嘉坡即事诗并序","year":null,"author_name":"邱菽園","category":"南洋風土","introduction":"本島風俗，華僑內眷，是夕靚妝挈伴，往廟燒香，繞道回車，納涼玩月，輒循海濱一帶，不禁途人瞻矚，雖遜蘭橈袚褉之韻，亦無涉溱贈芍之蕩。或各相邀，至斯停逗，款步綠莎，徙倚樹，眼媚明星，風吹長帶，互耀釵鈿，意主誇賽，島婦見識，宜其然已。頃年南國，春來之紅豆爭妍，十里東風，客中之竹枝齊唱。","content":"迤邐星橋鐵鎖開，相逢盡是討春來。\n齊歌璧月宵宵滿，商女殷勤禮善財。\n\n良宵重惜一分春，月姊多情潤臉新。\n同愛韶華縱微步，碧天無際碾冰輪。\n\n笑和諧謔透春風，暗鬥釵鐶露指蔥。\n絕島嬉春展元夕，萬花開向月明中。\n\n小蠻裝束縠中單，兩足如霜浥露寒。\n踏遍長堤金齒屐，明河斜轉曉星寒。\n\n南湖一曲快春遊，油壁迎來擅莫愁。\n應識花開歸緩緩，更無柳色悔封侯。","published_info":"李慶年編《南洋竹枝詞匯編》","poet_id":0,"comments":"1914年2月18日《振南報》“詩界”"}}},
    "staticQueryHashes": ["63159454"]}