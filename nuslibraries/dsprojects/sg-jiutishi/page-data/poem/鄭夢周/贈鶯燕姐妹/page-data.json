{
    "componentChunkName": "component---src-templates-poem-template-js",
    "path": "/poem/鄭夢周/贈鶯燕姐妹/",
    "result": {"pageContext":{"poem":{"id":873,"title":"贈鶯燕姐妹","year":null,"author_name":"鄭夢周","category":"星洲風月","introduction":null,"content":"綠珠子弟近如何，顚到丨孫一曲歌；\n芳草天涯春似舊，霓裳夜夜泛淸波。\n\n尋春何用壁油車，椰蔭盡頭是妾家；\n門外遍栽鳳尾菊，敢將玉貌鬥霜華。\n\n佛說人人無我身，登塲粉墨假耶眞；\n笑他台下風波惡，獨向靑蓮膜拜頻。\n\n艷裝卸罷洗鉛華，還我天然貌似花；\n漫道此心淸鑑水，石榴裙蕩暮天鴉。\n\n輕羅小扇月籠明，唧唧虫吟雜誦聲；\n爲報阿娘無倦意，椰梢初上讀書燈。\n\n昨宵消息趁東風，幾處芙蓉帶酒濃；\n十二闌干閒倚遍，夕陽如火映簾紅。","published_info":"鄭夢周《鄭夢周詩詞集》","poet_id":0,"comments":null}}},
    "staticQueryHashes": ["63159454"]}