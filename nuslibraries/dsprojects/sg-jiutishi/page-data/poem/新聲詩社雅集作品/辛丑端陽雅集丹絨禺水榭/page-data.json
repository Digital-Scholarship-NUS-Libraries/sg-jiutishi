{
    "componentChunkName": "component---src-templates-poem-template-js",
    "path": "/poem/新聲詩社雅集作品/辛丑端陽雅集丹絨禺水榭/",
    "result": {"pageContext":{"poem":{"id":682,"title":"辛丑端陽雅集丹絨禺水榭","year":"1962","author_name":"新聲詩社雅集作品","category":"新聲詩社早期作品選","introduction":null,"content":"曾心影 \n投荒詞客賦淩雲，五月端陽淑氣氳。\n躡景光傳天上訊，鞭霆電照月陂昏。\n紫宸列帝驂三界，赤縣真人馭八垠。\n大宇風煙歸碧海，無愁芳草最殷勤。\n\n曾志遠\n星門天險已成空，三島煙雲一夢中。\n獨立橋邊芳草路，丹絨海畔落花風。\n去來千里潮相似，聚散十年人不同。\n最是隔江春望好，萬峰青到水樓東。\n\n洪來儀\n魚燈點點映江村，岸列東西碧浪翻。\n園裏香浮椰結子，林端秀挺竹生孫。\n頻催白杜新詩債，猶浣青衫舊酒痕。\n蜃氣沖霄疑幻境，奇峰倏被白雲吞。","published_info":"《辛丑端陽新聲詩社雅集丹戎禺特刊》","poet_id":0,"comments":null}}},
    "staticQueryHashes": ["63159454"]}