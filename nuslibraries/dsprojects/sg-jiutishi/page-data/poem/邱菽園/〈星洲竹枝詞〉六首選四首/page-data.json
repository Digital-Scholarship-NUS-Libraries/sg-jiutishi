{
    "componentChunkName": "component---src-templates-poem-template-js",
    "path": "/poem/邱菽園/〈星洲竹枝詞〉六首選四首/",
    "result": {"pageContext":{"poem":{"id":988,"title":"〈星洲竹枝詞〉六首選四首","year":null,"author_name":"邱菽園","category":"南洋風土","introduction":"諧用閩南音譯馬來語。","content":"其一\n董岸修光十爪齊，強分左右別高低。\n須知答禮無需左，右手方拈加里雞。\n\n註：馬來語董岸謂手，加里謂香辣調味。島俗不留爪甲，由掌貴而潔，用五指取食入口。左掌獨賤，每晨如廁，洗滌肛門，惟此是賴，不需紙料也。答禮即英語之惜軒。唐山新客如與人握手，或誤伸其左掌，島人必視為失儀。故遇右手掇食，五指黏膩時，免去答禮，可無咎焉。\n（編按）董岸，馬來語Tangan。加里雞，即咖喱雞。惜軒，英語Shake Hand握手。\n\n其二\n呼天為證緞鴉拉，不敢巫風半句差。\n例外亞淹遭枉死，便宜息訟去孫巴。\n\n註：馬來語緞鴉拉謂天帝。巫風謂妄言謊説，亞淹謂雞。孫巴謂誓，凡訟，原告被告及證人均舉手呼天為誓，以示無妄。倘遇難了之微細爭執，猝未易分者，法庭因兩造之請求，斬雞頭瀝血相詛，誓畢，以不了了之，姑徇習俗，非常法也。\n（編按）緞鴉拉，馬來語Tuan Allah。巫風Bohong。亞淹Ayam。孫巴Sumpah。\n\n其五\n加惹心情買亞遲，如愚若穀拍琉璃。\n旁人嗤彼輸盤算，爭奈勞工感甲施。\n\n註：馬來語加惹，富豪也。買亞遲，好心術也。拍琉璃，不計較也。甲施，給予也。詩意為侈靡亦足為進化之佐。\n（編按）加惹，馬來語Kaya。買亞遲Baik Hati。拍琉璃，Peduli。甲施，Kasi。\n\n其六\n碧澄老鬱見浮羅，打槳珍籠唱櫂歌。\n網得夷乾誇釣侶，狎遊隱語嗜紅曹。\n\n註：馬來語老鬱，海也。浮羅，島嶼也。珍籠，水平無風浪也。夷乾，魚之總稱也。紅曹，本是一種魚名，狎邪諸少年互相隱謔，以僑生婦女為紅曹，粵妓為烏魚，則其衣色常服而為此會意與假借也。\n（編按）老鬱，馬來語Laut。浮羅Pulau。珍籠Tenang。夷乾Ikan。","published_info":"李慶年編《南洋竹枝詞匯編》","poet_id":0,"comments":"1932年9月4日《星洲日報》“遊藝場”"}}},
    "staticQueryHashes": ["63159454"]}