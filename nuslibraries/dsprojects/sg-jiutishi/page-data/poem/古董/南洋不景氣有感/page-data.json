{
    "componentChunkName": "component---src-templates-poem-template-js",
    "path": "/poem/古董/南洋不景氣有感/",
    "result": {"pageContext":{"poem":{"id":934,"title":"南洋不景氣有感","year":null,"author_name":"古董","category":"歷史事件","introduction":"（編按）1931年經濟不景氣，樹膠、錫礦跌價，商店倒閉，失業者遍地。","content":"商場\n太息南邦一局棋，商場凋敝最堪悲。\n貨陳鬧市無人問，門可張羅眾素知。\n\n工人\n失業工人最可憐，忍饑中日斷炊煙。\n英雄有武無能用，不若歸家學種田。\n\n小販\n僑民欲救肚中饑，擺物街邊聊自支。\n巡警無情拘候審，個中冤屈有誰知？\n\n富人\n回憶從前豐富時，汽車勃勃任驅馳。\n而今欲築債臺避，再四躊躇枉費思。\n\n中人\n中人以上小康家，每月添財也不差。\n時勢忽逢不景氣，一聲冤枉一聲嗟！","published_info":"李慶年編《南洋竹枝詞匯編》","poet_id":0,"comments":"1931年5月23日《檳城新報》“詩詞專號”"}}},
    "staticQueryHashes": ["63159454"]}