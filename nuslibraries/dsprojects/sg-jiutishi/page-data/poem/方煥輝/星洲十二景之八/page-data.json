{
    "componentChunkName": "component---src-templates-poem-template-js",
    "path": "/poem/方煥輝/星洲十二景之八/",
    "result": {"pageContext":{"poem":{"id":714,"title":"星洲十二景之八","year":null,"author_name":"方煥輝","category":"新聲詩社早期作品選","introduction":null,"content":"一、晴空飛隼（電纜車）\n巨纜橫空接翠微，懸車渡海訝崔巍。\n憑虛往復同飛隼；馭電奔馳異駕騑。\n俯視滄溟翻濁浪；仰看碧落放晴暉。\n御風列子眞堪擬，有志凌雲總未違。\n\n二、碧浪淘沙（聖淘沙）\n披荊斬棘幾經營，館閣亭台次第成。\n小島頓爲新勝地；綠洲非復舊荒城。\n風生碧浪淘沙急；日出紅霞映海平。\n遊騁祗堪供點綴，何如闢地事春耕。\n\n三、葩山望海（花葩山）\n名山勝致數花葩，磴道紆登曲似蛇。\n萬頃浪花疑是雪；千重海氣化成霞。\n毗連島嶼皆鄰境；睽隔關山望舊家。\n遠近風光如畫裡，水天一色正無涯。\n\n四、盤台臨風（裕廊山頂酒店）\n高崗可陟客同來，枉道盤旋上此台。\n未許匡時籌一策；何妨快意醉千杯。\n臨風已覺胸懷暢；望遠尤令眼界開。\n工業紛興航運振，從知闤闠有奇才。\n\n五、四時春色（植物園）\n啼鶯語燕各相親，四序溫和萬木新。\n一雨偶成秋氣候；三冬空憶雪精神。\n花間蜂蝶常相逐，林裡猿猱已化馴。\n植物園中涵衆美，雖非閬苑亦長春。\n\n六、半夜濤聲（東海岸公園）\n層樓櫛比新塡地，海岸公園仍此名。\n樓外疏林陰漸合；海濱大道闢初成。\n宵深未減遊人蹟；夢穩猶聞汽笛聲。\n最是潮來隨月滿，因風更作不平鳴。\n\n七、游鱗煥彩（星和園）\n名園漫步趁初晴，百鳥歡呼花笑迎。\n密草疏林依舊綠；突邱窈壑自新營。\n群魚逐水咸知樂；二子臨濠漫論爭。\n別有金鱗呈異彩，未須雲雨羨鯤鯨。\n\n八、飛塔流丹（裕華園）\n園門逕接白虹橋，滿眼芳華綠不凋。\n駢列三亭皆面水；翼然一塔欲凌霄。\n飛甍映日流霞彩；垂柳臨風漾晚潮。\n處處題詞標勝致，風光文采並豐饒。\n","published_info":"《新加坡新聲詩社百期社課選輯》","poet_id":0,"comments":null}}},
    "staticQueryHashes": ["63159454"]}