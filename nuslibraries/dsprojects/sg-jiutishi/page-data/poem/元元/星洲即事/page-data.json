{
    "componentChunkName": "component---src-templates-poem-template-js",
    "path": "/poem/元元/星洲即事/",
    "result": {"pageContext":{"poem":{"id":889,"title":"星洲即事","year":null,"author_name":"元元","category":"南洋風土","introduction":null,"content":"區區海嶠郁嵯峨，觸目居民故國多。\n南地又稱人滿患，殖民無策奈誰何？\n\n天南名勝我曾遊，第一繁華是此洲。\n寄語翩翩年少客，煙花隊裏莫淹留！\n\n荏苒風光又是秋，滿懷哀怨愴離憂。\n天涯落拓無知己，莫謂南方享自由！\n\n寄跡江湖又一秋，何堪身世漫淹留。\n傷心作客多悲思，剖得新詩寫旅愁。","published_info":"李慶年編《南洋竹枝詞匯編》","poet_id":0,"comments":"1908年8月6日《中興日報》“文苑”"}}},
    "staticQueryHashes": ["63159454"]}