{
    "componentChunkName": "component---src-templates-poem-template-js",
    "path": "/poem/謝雲聲/新加坡賽馬場三讀觀胡姬花展/",
    "result": {"pageContext":{"poem":{"id":787,"title":"新加坡賽馬場三讀觀胡姬花展","year":null,"author_name":"謝雲聲","category":"南洋風土","introduction":null,"content":"花時例展九秋間，奼紫嫣紅萃一斑。\n剛好三年看三度，饒予眼福有餘閒。\n\n花花葉葉各爭妍，瘦骨嬈嬌肯受憐。\n聞說夏威夷特種，靑藍競勝賴空傳。（比來胡姬多藉空運各地，恐本來色澤有變。）\n\n老眼看花自不明，擇花擇友一般情。\n軟紅十丈何辭踏，冀有名花慰此生。\n\n逞妍盆架衆芳降，絕色何妨產異邦。\n愧乏黃金三萬兩，爲花營屋貯成雙。\n\n到此無情亦有情，綠雲環擁萬千英。\n馬蹄得得爭衡地，點綴風光活色生。\n\n閱世猶如花閲人，祝人雙鬢綠常新。\n芳華天遣人間播，勿負來年花展辰。","published_info":"謝雲聲《海外集》","poet_id":0,"comments":null}}},
    "staticQueryHashes": ["63159454"]}