{
    "componentChunkName": "component---src-templates-poem-template-js",
    "path": "/poem/畫西桂東樓主人/步芸香居士《妓院竹枝詞》六首/",
    "result": {"pageContext":{"poem":{"id":883,"title":"步芸香居士《妓院竹枝詞》六首","year":null,"author_name":"畫西桂東樓主人","category":"星洲風月","introduction":null,"content":"坐燈\n病容憔悴襯朱霞，一照燈光較轉差。\n好是眞眞來畫裏，可憐老眼霧看花。\n\n坐車\n舊遊如夢幾曾經，陌上蕭郎劇有情。\n為恐前街行易盡，不愁飛燕太身輕。\n\n賣芬\n煙霞痼癖笑無多，愛輒春蔥細撫摩。\n好比阮郎鄰舍酒，醉眠長得盡嬌娥。\n\n羅簾\n巧將儂意結歡情，博得千金一諾輕。\n怪底桂堂淸夜永，有人戶外晚風迎。\n\n送別\n十二巫峰認未眞，那堪雲雨屬他人。\n瀕行淚向秋階灑，記否樽前索笑頻？\n\n反顏\n才將蘭臭友梅兄，肚裏又萌舊荊棘。\n見解果然超絕處，多情卻似總無情！","published_info":"李慶年編《南洋竹枝詞匯編》","poet_id":0,"comments":"1896年3月27日《叻報》"}}},
    "staticQueryHashes": ["63159454"]}