{
    "componentChunkName": "component---src-templates-poem-template-js",
    "path": "/poem/郭璧君/南洋竹枝詞/",
    "result": {"pageContext":{"poem":{"id":895,"title":"南洋竹枝詞","year":null,"author_name":"郭璧君","category":"南洋風土","introduction":null,"content":"土生女子也風華，螺髻香盤茉莉花。\n日學胡琴與胡語，那知中國有桑麻？\n\n誰家少婦與頑童，口吃檳榔去食風。\n此是自由傳謬説，任他流毒故無窮。\n（【編按】食風，南洋對遊玩、兜風之俗稱。）\n\n三五成群駕白牛，揚鞭高唱無百憂。\n佛陀宗教無人我，莫管滄桑萬古愁。\n\n紫須碧眼氣豪雄，怒馬飛車大道中。\n手挽美人頻笑語，桃花人面又紗籠。\n\n紅毛丹子也奇奇，其色居然賽荔枝。\n聞說原來是同種，將無南渡變於夷！\n（【編按】紅毛丹，一種水果。）","published_info":"李慶年編《南洋竹枝詞匯編》","poet_id":0,"comments":"1915年4月30日《振南報》“文苑”"}}},
    "staticQueryHashes": ["63159454"]}