{
    "componentChunkName": "component---src-templates-poem-template-js",
    "path": "/poem/謝雲聲/南洋謎社雅集/",
    "result": {"pageContext":{"poem":{"id":772,"title":"南洋謎社雅集","year":null,"author_name":"謝雲聲","category":"文藝活動","introduction":null,"content":"隔水香江別幟張，不孤吾道意飛揚。\n敢期虎虎都生氣，割據春城各一方。\n\n箇中妙趣有誰知，會合因緣豈素期。\n酒暖燈紅頻聚首，分曹猛覺似兒時。\n\n花樣翻新擅港湄，聞風響應恰當時。\n南溟群彥搜羅遍，會有錦囊貯色絲。\n\n炎荒鐙事久銷沉，選勝爭奇謎癖深。\n莫笑雕虫歸小技，短衣射虎舊雄心。","published_info":"謝雲聲《海外集》","poet_id":0,"comments":null}}},
    "staticQueryHashes": ["63159454"]}